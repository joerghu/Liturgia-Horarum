FERIA IV CINERUM
Ad Officium lectionis
LECTIO PRIOR
De libro Isaíæ prophétæ
58, 1-12
De ieiunio quod Deo placet
Hæc dicit Dóminus Deus://[1]//Clama fórtiter, ne cesses; quasi tuba exálta vocem//tuam et annúntia pópulo meo scélera eórum et dómui Iacob peccáta eórum.///[2]//Me étenim de die in diem quærunt et scire vias meas volunt, quasi gens,//quæ iustítiam fécerit et iudícium Dei sui non derelíquerit. Rogant me iudícia//iustítiæ, appropinquáre Deum volunt.//[3]//«Quare ieiunávimus, et non aspexísti,//humiliávimus ánimam nostram, et nescísti?».///Ecce, in die ieiúnii vestri ágitis negótia et omnes operários vestros//opprímitis.//[4]//Ecce, ad lites et contentiónes ieiunátis et percútitis pugno ímpie.//Nolíte ieiunáre sicut hódie, ut audiátur in excélso clamor vester.///[5]//Numquid tale est ieiúnium, quod elégi, dies, quo homo afflígit ánimam//suam? Numquid contorquére quasi iuncum caput suum et saccum et cínerem//stérnere? Numquid istud vocábis ieiúnium et diem acceptábilem Dómino?///[6]//Nonne hoc est ieiúnium, quod elégi: dissólvere víncula iníqua, sólvere funes//iugi, dimíttere eos, qui confrácti sunt, líberos, et omne iugum dirúmpere?//[7]//Nonne//frángere esuriénti panem tuum et egénos, vagos indúcere in domum? Cum//víderis nudum, óperi eum et carnem tuam ne despéxeris.///[8]//Tunc erúmpet quasi auróra lumen tuum, et sanátio tua cítius oriétur; et//anteíbit fáciem tuam iustítia tua, et glória Dómini cólliget te.//[9]//Tunc invocábis, et//Dóminus exáudiet, clamábis, et dicet: «Ecce adsum».///Si abstúleris de médio tui iugum et desíeris exténdere dígitum et loqui//iniquitátem;//[10]//si effúderis esuriénti ánimam tuam et ánimam afflíctam satiáveris,//oriétur in ténebris lux tua, et calígo tua erit sicut merídies.///[11]//Et te ducet Dóminus semper, et satiábit in locis áridis ánimam tuam et ossa//tua firmábit; et eris quasi hortus irríguus et sicut fons aquárum, cuius non//defícient aquæ.//[12]//Et reædificábit gens tua ruínas antíquas; fundaménta//generatiónis et generatiónis suscitábis: et vocáberis restitútor ruinárum,//instaurátor viárum, ut habiténtur.
RESPONSORIUM
(Cf. Is 58, 6. 7. 9; Mt 25, 31. 34. 35)
℟.//Hoc est ieiúnium quod elégi, dicit Dóminus: Frángere esuriénti panem//tuum et egénos vagósque indúcere in domum.
*//Tunc invocábis et Dóminus//exáudiet; clamábis et dicet: Ecce adsum.
℣.//Cum vénerit Fílius hóminis, dicet his qui a dextris eius erunt: Veníte,//esurívi enim et dedístis mihi manducáre.
*//Tunc invocábis et Dóminus exáudiet;//clamábis et dicet: Ecce adsum.
LECTIO ALTERA
Ex Epístola sancti Cleméntis papæ Primi ad Corínthios
(Cap. 7, 4 – 8, 3; 8, 5 – 9, 1; 13, 1-4; 19, 2: Funk 1, 71-73. 77-79. 87)
Pænitemini
Sánguinem Christi inténtis óculis intueámur, et cognoscámus quam pretiósus//sit Deo et Patri eius, qui propter nostram salútem effúsus toti mundo pæniténtiæ//grátiam óbtulit.///Perveniámus ad omnes mundi ætátes et discámus quod in omni generatióne,//voléntibus ad ipsum convérti, Dóminus//*pæniténtiæ locum concésserit//. Noe//pæniténtiæ præco fuit, et qui ei obtemperárunt, salváti sunt. Ionas Ninivítis//excídium prædicávit; illi autem, peccatórum pæniténtiam agéntes, précibus//Deum placárunt et salútem consecúti sunt, licet aliéni a Deo essent.///Divínæ grátiæ minístri, Spíritu Sancto affláti, de pæniténtia locúti sunt. Ipse//étiam rerum ómnium Dóminus cum iuraménto de pæniténtia locútus est://*Vivo//,//inquit Dóminus,//*nolo mortem peccatóris sicut pæniténtiam//, addens ínsuper//dictum egrégium://*Resipíscite, domus Israel, ab iniquitáte vestra. Dic fíliis pópuli//*mei: Si peccáta vestra a terra ad cælum usque pertíngant, si cocco rubrióra et//*cilício nigrióra fúerint, et ad me ex toto corde convérsi fuéritis et dixéritis://*Pater; tamquam pópulo sancto aurem vobis præbébo//.///Volens, ígitur, omnes diléctos suos pæniténtiæ fíeri partícipes, effátum illud//omnipoténti sua voluntáte roborávit.///Quare magníficæ eius et gloriósæ voluntáti obsequámur, et, supplíciter//misericórdiam et benignitátem eius implorántes, ad miseratiónes eius//advolvámur et convertámur, relíctis vanis opéribus et contentióne et æmulatióne,//quæ ad mortem ducit.///Húmiles ergo mente simus, fratres, fastum omnem et supérbiam et améntiam//et iras deponéntes, et quod scriptum est faciámus; dicit enim Spíritus Sanctus://*Non gloriétur sápiens in sapiéntia sua, nec fortis in fortitúdine sua, nec dives in//*divítiis suis, sed qui gloriátur, in Dómino gloriétur, quæréndo illum et faciéndo//*ius et iustítiam//, memória præcípue recoléntes sermónes Dómini Iesu, quos,//æquitátem et longanimitátem docens, locútus est.///Sic enim dixit://*Miserémini, ut misericórdiam consequámini; dimíttite, ut//*vobis dimittátur; prout fácitis, ita vobis fiet; sicut datis, ita vobis retribuétur;//*sicut iudicátis, ita iudicabímini; sicut benígni estis, ita benignitátem//*experiémini; qua mensúra metímini, eádem vobis mensurábitur//.///Hoc præcépto et his mandátis stabiliámus nos ipsos, ut in obœdiéntia//sanctórum eloquiórum eius cum omni humilitáte semper ambulémus. Dicit enim//verbum sanctum://*Super quem respíciam, nisi super húmilem et quiétum et//*treméntem sermónes meos?///Quare multórum magnorúmque et illústrium factórum partícipes facti,//recurrámus ad pacis scopum nobis ab inítio tráditum, et totíus mundi Paréntem et//Creatórem diligénter intueámur atque illíus magníficis et exsuperántibus donis//pacis et benefíciis fírmiter adhæreámus.
RESPONSORIUM
(Is 55, 7; Ioel 2, 13; cf. Ez 33, 11)
℟.//Derelínquat ímpius viam suam et vir iníquus cogitatiónes suas et revertátur//ad Dóminum et miserébitur eius;
*//Quia benígnus et miséricors est et placábilis//super malítia, Dóminus Deus noster.
℣.//Non vult Dóminus mortem peccatóris, sed ut convertátur et vivat.
*//Quia//benígnus et miséricors est et placábilis super malítia, Dóminus Deus noster.
Oratio
Concéde nobis, Dómine, præsídia milítiæ christiánæ sanctis inchoáre//ieiúniis, ut, contra spiritáles nequítias pugnatúri, continéntiæ muniámur auxíliis.//Per Dóminum.
FERIA V POST CINERES
Ad Officium lectionis
LECTIO PRIOR
Incipit liber Exodi
1, 1-22
Oppressio Israel
[1]//Hæc sunt nómina filiórum Israel, qui ingréssi sunt Ægýptum cum Iacob;//sínguli cum dómibus suis introiérunt://[2]//Ruben, Símeon, Levi, Iuda,//[3]//Issachar,//Zábulon et Béniamin,//[4]//Dan et Néphthali, Gad et Aser.//[5]//Erant ígitur omnes ánimæ//eórum, qui egréssi sunt de fémore Iacob, septuagínta; Ioseph autem in Ægýpto//erat.//[6]//Quo mórtuo et univérsis frátribus eius omníque cognatióne illa,//[7]//fílii Israel//crevérunt et pullulántes multiplicáti sunt ac roboráti nimis implevérunt terram.///[8]//Surréxit intérea rex novus super Ægýptum, qui ignorábat Ioseph;//[9]//et ait ad//pópulum suum: «Ecce, pópulus filiórum Israel multus et fórtior nobis est://[10]//veníte, prudénter agámus cum eo, ne forte multiplicétur; et, si ingrúerit contra//nos bellum, addátur inimícis nostris, expugnatísque nobis, egrediátur de terra».//[11]//Præpósuit ítaque eis magístros óperum, ut afflígerent eos onéribus;//ædificaverúntque urbes promptuárias pharaóni, Phithom et Ramésses.//[12]//Quantóque opprimébant eos, tanto magis multiplicabántur et crescébant.//[13]//Formidaverúntque fílios Israel Ægýptii et in servitútem redegérunt eos//[14]//atque//ad amaritúdinem perducébant vitam eórum opéribus duris luti et láteris omníque//famulátu, quo in terræ opéribus premebántur.///[15]//Dixit autem rex Ægýpti obstetrícibus Hebræórum, quarum una vocabátur//Sephra, áltera Phua,//[16]//præcípiens eis: «Quando obstetricábitis Hebrǽas, et partus//tempus advénerit, si másculus fúerit, interfícite eum; si fémina, reserváte».//[17]//Timuérunt autem obstetríces Deum et non fecérunt iuxta præcéptum regis//Ægýpti, sed conservábant mares.//[18]//Quibus ad se accersítis rex ait: «Quidnam est//hoc, quod fácere voluístis, ut púeros servarétis?».//[19]//Quæ respondérunt: «Non//sunt Hebrǽæ sicut Ægýptiæ mulíeres; ipsæ enim robústæ sunt et, priúsquam//veniámus ad eas, páriunt».//[20]//Bene ergo fecit Deus obstetrícibus, et crevit pópulus//confortatúsque est nimis;//[21]//et, quia timuérunt obstetríces Deum, ædificávit illis//domos.///[22]//Præcépit ergo phárao omni pópulo suo dicens: «Quidquid masculíni sexus//natum fúerit, in flumen proícite; quidquid femínei, reserváte».
RESPONSORIUM
(Gen 15, 13-14 a; Is 49, 26 c)
℟.//Dixit Deus ad Abraham: Scito prænóscens quod peregrínum futúrum sit//semen tuum in terra non sua et subícient eos servitúti et afflígent quadringéntis//annis:
*//Et gentem, cui servitúri sunt, ego iudicábo.
℣.//Ego Dóminus salvátor tuus et redémptor tuus.
*//Et gentem, cui servitúri//sunt, ego iudicábo.
LECTIO ALTERA
Ex Sermónibus sancti Leónis Magni papæ
(Sermo 6 de Quadragesima, 1-2: PL 54, 285-287)
Religiosa purificatio per ieiunium et misericordiam
Semper quidem, dilectíssimi,//*misericórdia Dómini plena est terra//; et//unicuíque fidélium ad coléndum Deum ipsa rerum natúra doctrína est, dum//cælum et terra, mare et ómnia quæ in eis sunt, bonitátem et omnipoténtiam sui//protestántur auctóris, et famulántium elementórum mirábilis pulchritúdo iustam//ab intellectuáli creatúra gratiárum éxigit actiónem.///Sed cum ad istos recúrritur dies, quos speciálius reparatiónis humánæ//sacraménta signárunt, et qui vicíno órdine atque contíguo festum paschále//præcédunt, diligéntius nobis præparátio religiósæ purificatiónis indícitur.///Paschális quippe festivitátis hoc próprium est, ut tota Ecclésia remissióne//gáudeat peccatórum, quæ non in eis tantum fiat, qui sacro baptísmate//renascúntur, sed étiam in eis, qui dudum in adoptivórum sorte numerántur.///Quamvis enim principáliter novos hómines fáciat regeneratiónis ablútio, quia//tamen súperest ómnibus contra rubíginem mortalitátis cotidiána renovátio, et//inter proféctuum gradus nullus est qui non semper mélior esse débeat, generáliter//anniténdum est ut in die redemptiónis nemo inveniátur in vítiis vetustátis.///Quod ergo, dilectíssimi, in omni témpore unumquémque cónvenit fácere//christiánum, id nunc sollicítius est et devótius exsequéndum, ut apostólica//institútio quadragínta diérum ieiúniis impleátur, non cibórum tantúmmodo//parcitáte, sed privatióne máxime vitiórum.///Rationabílibus autem sanctísque ieiúniis nulla utílius quam eleemosynárum//ópera copulántur, quæ uno misericórdiæ nómine multas laudábiles pietátis//cóntinent actiónes, ut ómnium fidélium pares ánimi esse possint étiam inter//ímpares facultátes.///Diléctio enim, quæ simul Deo hominíque debétur, nullis umquam ita//impedítur obstáculis, ut non ei semper bene velle sit líberum. Dicéntibus quippe//Angelis://*Glória in excélsis Deo, et in terra pax homínibus bonæ voluntátis//, non//solum virtúte benevoléntiæ, sed étiam pacis bono beátus effícitur, quicúmque//áliis quacúmque miséria laborántibus caritáte compátitur.///Latíssima enim sunt ópera pietátis, quæ ipsa sui varietáte id veris cónferunt//christiánis, ut in distributióne eleemosynárum non solum dívites et abundántes,//sed étiam medíocres et páuperes, suas hábeant portiónes; et qui largitátis sunt//víribus inæquáles, mentis tamen affectióne sint símiles.
RESPONSORIUM
(Cf. 2 Cor 6, 4)
℟.//Paradísi portas apéruit nobis ieiúnii tempus; suscipiámus illud, orántes et//deprecántes:
*//Ut in die resurrectiónis cum Dómino gloriémur.
℣.//In ómnibus exhibeámus nosmetípsos sicut Dei minístros.
*//Ut in die//resurrectiónis cum Dómino gloriémur.
Oratio
Actiónes nostras, quǽsumus, Dómine, aspirándo prǽveni et adiuvándo//proséquere, ut cuncta nostra operátio a te semper incípiat et per te cœpta finiátur.//Per Dóminum.
FERIA VI POST CINERES
Ad Officium lectionis
LECTIO PRIOR
De libro Exodi
2, 1-22
Nativitas et fuga Moysis
In diébus illis://[1]//Egréssus est vir de domo Levi et accépit uxórem stirpis suæ;//[2]//quæ concépit et péperit fílium et videns eum elegántem abscóndit tribus//ménsibus.//[3]//Cumque iam celáre non posset, sumpsit fiscéllam scírpeam et linívit//eam bitúmine ac pice; posuítque intus infántulum et expósuit eum in carécto//ripæ flúminis,//[4]//stante procul soróre eius et consideránte evéntum rei.///[5]//Ecce autem descendébat fília pharaónis, ut lavarétur in flúmine, et puéllæ//eius gradiebántur per crepídinem álvei. Quæ cum vidísset fiscéllam in papyrióne,//misit unam e famulábus suis; et allátam//[6]//apériens cernénsque in ea párvulum//vagiéntem, misérta eius ait: «De infántibus Hebræórum est hic».//[7]//Cui soror//púeri: «Vis, inquit, ut vadam et vocem tibi mulíerem Hebrǽam, quæ nutríre//possit tibi infántulum?».//[8]//Respóndit: «Vade». Perréxit puélla et vocávit matrem//infántis.//[9]//Ad quam locúta fília pharaónis: «Accipe, ait, púerum istum et nutri//mihi; ego dabo tibi mercédem tuam». Suscépit múlier et nutrívit púerum//adultúmque trádidit fíliæ pharaónis.//[10]//Quem illa adoptávit in locum fílii//vocavítque nomen eius Móysen dicens: «Quia de aqua tuli eum».///[11]//In diébus illis, postquam créverat, Móyses egréssus est ad fratres suos;//vidítque afflictiónem eórum et virum Ægýptium percutiéntem quendam de//Hebrǽis frátribus suis.//[12]//Cumque circumspexísset huc atque illuc et nullum//adésse vidísset, percússum Ægýptium abscóndit sábulo.//[13]//Et egréssus die áltero//conspéxit duos Hebrǽos rixántes dixítque ei, qui faciébat iniúriam: «Quare//pércutis próximum tuum?».//[14]//Qui respóndit: «Quis te constítuit príncipem et//iúdicem super nos? Num occídere me tu vis, sicut occidísti Ægýptium?». Tímuit//Móyses et ait: «Quómodo palam factum est verbum istud?».///[15]//Audivítque phárao sermónem hunc et quærébat occídere Móysen. Qui//fúgiens de conspéctu eius morátus est in terra Mádian; venit ergo in terram//Mádian et sedit iuxta púteum.//[16]//Erant autem sacerdóti Mádian septem fíliæ, quæ//venérunt ad hauriéndam aquam; et implétis canálibus adaquáre cupiébant greges//patris sui.//[17]//Supervenére pastóres et eiecérunt eas; surrexítque Móyses et,//defénsis puéllis, adaquávit oves eárum.//[18]//Quæ cum revertíssent ad Ráguel patrem//suum, dixit ad eas: «Cur velócius venístis sólito?».//[19]//Respondérunt: «Vir//Ægýptius liberávit nos de manu pastórum; ínsuper et hausit aquam nobis//potúmque dedit óvibus».//[20]//At ille «Ubi est?» inquit. «Quare dimisístis hóminem?//Vocáte eum, ut cómedat panem».//[21]//Consénsit ergo Móyses habitáre cum eo//accepítque Séphoram fíliam eius uxórem.//[22]//Quæ péperit ei fílium, quem vocávit//Gersam dicens: «Advena sum in terra aliéna».
RESPONSORIUM
(Cf. Hebr 11, 24-25. 26. 27)
℟.//Fide Móyses grandis factus negávit se dici fílium fíliæ pharaónis magis//éligens afflígi cum pópulo Dei quam temporálem peccáti habére iucunditátem;
*//Aspiciébat enim in remuneratiónem.
℣.//Maióres divítias æstimábat thesáuris Ægýpti impropérium Christi; fide//relíquit Ægýptum.
*//Aspiciébat enim in remuneratiónem.
LECTIO ALTERA
Ex Homilíis pseudo-Chrysóstomi
(Supp., Hom. 6 De precatione: PG 64, 462-466)
Oratio est lumen animi
Summum bonum est precátio et collóquium cum Deo; nam est consociátio et//únio cum Deo: et sícuti córporis óculi lucem vidéntes illustrántur, sic étiam//ánimus in Deum inténtus ineffábili eius lúmine illustrátur. Precatiónem, inquam,//quæ non sit in hábitu, sed fiat ex ánimo; quæ non certis tempóribus horarúmve//discrimínibus circumscribátur, sed noctu diúque contínuo perficiátur.///Etenim non solum tunc opórtet ánimum repénte in Deum inténdere, cum//precatiónem meditétur, sed opórtet étiam tunc, cum offíciis quibúsdam//occupátus sit, vel cura circa egénos, vel curis áliis, vel utílibus munificéntiæ//opéribus, desidérium et memóriam Dei commiscére, ut, ceu sale, Dei amóre//condíta, cibus dulcíssimus Dómino univérsi fiant. Sed licet nobis emoluménto//inde redundánte frui per totam perpétuo vitam, si plúrimum témporis ei//tribúimus.///Precátio lumen est ánimi, vera Dei cognítio, Dei et hóminum mediátrix.//Animus, per eam sursum elátus in cælos, ampléctitur Dóminum compléxibus//ineffabílibus, sícuti infans ad suam matrem lácrimans clamat, divínum lac//áppetens; éxpetit vero própria vota, et áccipit dona melióra omni visíbili natúra.///Nam internúntia venerábilis coram Deo adest precátio, exhílarat ánimum,//tranquíllat eius afféctum. Precatiónem síquidem dico, ne putes verba esse.//Desidérium est Dei, píetas ineffábilis, non ab homínibus prǽstita, sed a divína//grátia effécta, de qua étiam Apóstolus dicit://*Quid enim orémus, ut fíeri debet,//*nescímus; sed ipse Spíritus intercédit pro nobis gemítibus ineffabílibus//.///Talem supplicatiónem si cui largiátur Dóminus, opuléntia est non auferénda,//et cibus cæléstis, sáturans ánimum: qui eum gustávit, Dómini incénditur//desidério ætérno, tamquam igne ardentíssimo, eius ánimum inflammánte.///Hanc vero origináliter perfíciens, modéstia et humiliatióne pinge domum//tuam, spléndidam redde iustítiæ lúmine; bonis opéribus, tamquam bráctea//probáta, exórna domum tuam eámque loco murórum et lapillórum fide et ánimi//magnitúdine condécora; super ómnia precatiónem tamquam fastígium ad//perfectiónem domus impónens ædifício, ut absolútam domum tuam prǽpares//Dómino, et tamquam in domo régia et spléndida Dóminum excípias, tamquam//simulácrum iámiam ipsum in templo ánimi collocátum póssidens per eius//grátiam.
RESPONSORIUM
(Lam 5, 20. 21 a; Mt 8, 25 b)
℟.//Quare in perpétuum obliviscéris nostri, derelínques nos in longitúdinem//diérum?
*//Convérte nos, Dómine, ad te, et convertémur.
℣.//Dómine, salva nos, perímus.
*//Convérte nos, Dómine, ad te, et//convertémur.
Oratio
Inchoáta pæniténtiæ ópera, quǽsumus, Dómine, benígno favóre proséquere,//ut observántiam, quam corporáliter exercémus, méntibus étiam valeámus//implére sincéris. Per Dóminum.
SABBATO POST CINERES
Ad Officium lectionis
LECTIO PRIOR
De libro Exodi
3, 1-20
Vocatio Moysis et revelatio nominis Domini
In diébus illis://[1]//Móyses pascébat oves Iethro sóceri sui sacerdótis Mádian;//cumque minásset gregem ultra desértum, venit ad montem Dei Horeb.//[2]//Apparuítque ei ángelus Dómini in flamma ignis de médio rubi; et vidébat quod//rubus ardéret et non comburerétur.///[3]//Dixit ergo Móyses: «Vadam et vidébo visiónem hanc magnam, quare non//comburátur rubus».//[4]//Cernens autem Dóminus quod pérgeret ad vidéndum,//vocávit eum Deus de médio rubi et ait: «Móyses, Móyses». Qui respóndit://«Adsum».//[5]//At ille: «Ne apprópies, inquit, huc; solve calceaméntum de pédibus//tuis; locus enim, in quo stas, terra sancta est».//[6]//Et ait: «Ego sum Deus patris tui,//Deus Abraham, Deus Isaac et Deus Iacob». Abscóndit Móyses fáciem suam; non//enim audébat aspícere contra Deum.///[7]//Cui ait Dóminus: «Vidi afflictiónem pópuli mei in Ægýpto et clamórem eius//audívi propter durítiam exactórum eórum.//[8]//Et sciens dolórem eius descéndi, ut//líberem eum de mánibus Ægyptiórum et edúcam de terra illa in terram bonam et//spatiósam, in terram, quæ fluit lacte et melle, ad loca Chananǽi et Hetthǽi et//Amorrǽi et Pherezǽi et Hevǽi et Iebusǽi.//[9]//Clamor ergo filiórum Israel venit ad//me, vidíque afflictiónem eórum, qua ab Ægýptiis opprimúntur;//[10]//sed veni,//mittam te ad pharaónem, ut edúcas pópulum meum, fílios Israel, de Ægýpto».//[11]//Dixítque Móyses ad Deum: «Quis sum ego, ut vadam ad pharaónem et edúcam//fílios Israel de Ægýpto?».//[12]//Qui dixit ei: «Ego ero tecum; et hoc habébis signum//quod míserim te: cum edúxeris pópulum de Ægýpto, serviétis Deo super montem//istum».///[13]//Ait Móyses ad Deum: «Ecce, ego vadam ad fílios Israel et dicam eis: Deus//patrum vestrórum misit me ad vos. Si díxerint mihi: “Quod est nomen eius?”,//quid dicam eis?».//[14]//Dixit Deus ad Móysen: «Ego sum qui sum». Ait: «Sic dices//fíliis Israel: Qui sum misit me ad vos».//[15]//Dixítque íterum Deus ad Móysen: «Hæc//dices fíliis Israel: Dóminus, Deus patrum vestrórum, Deus Abraham, Deus Isaac//et Deus Iacob misit me ad vos; hoc nomen mihi est in ætérnum, et hoc//memoriále meum in generatiónem et generatiónem.//[16]//Vade et cóngrega senióres//Israel et dices ad eos: Dóminus, Deus patrum vestrórum, appáruit mihi, Deus//Abraham, Deus Isaac et Deus Iacob dicens: Vísitans visitávi vos et vidi ómnia,//quæ accidérunt vobis in Ægýpto;//[17]//et dixi: Edúcam vos de afflictióne Ægýpti in//terram Chananǽi et Hetthǽi et Amorrǽi et Pherezǽi et Hevǽi et Iebusǽi, ad//terram fluéntem lacte et melle.//[18]//Et áudient vocem tuam, ingredierísque tu et//senióres Israel ad regem Ægýpti, et dicétis ad eum: Dóminus, Deus Hebræórum,//occúrrit nobis; et nunc eámus viam trium diérum in solitúdinem, ut immolémus//Dómino Deo nostro.///[19]//Sed ego scio quod non dimíttet vos rex Ægýpti, ut eátis, nisi per manum//válidam.//[20]//Exténdam enim manum meam et percútiam Ægýptum in cunctis//mirabílibus meis, quæ factúrus sum in médio eius; post hæc dimíttet vos».
RESPONSORIUM
(Ex 3, 14; Is 43, 11)
℟.//Dixit Deus ad Móysen: Ego sum qui sum.
*//Sic dices fíliis Israel: Qui sum//misit me ad vos.
℣.//Ego, ego sum Dóminus et non est absque me salvátor.
*//Sic dices fíliis//Israel: Qui sum misit me ad vos.
LECTIO ALTERA
Ex Tractátu sancti Irenǽi epíscopi Advérsus hǽreses
(Lib. 4, 13, 4 – 14, 1: SCh 100, 534-540)
Amicitia Dei
Dóminus noster Verbum Dei, qui primo quidem servos attráxit Deo, póstea//autem liberávit eos qui subiécti sunt ei, quemádmodum ipse ait discípulis://*Iam//*non dico vos servos, quóniam servus nescit quid fáciat Dóminus eius; vos autem//*dixi amícos, quóniam ómnia quæ audívi a Patre manifestávi vobis//. Amicítia//enim Dei immortalitátis est condonátrix iis qui aggrediúntur eam.///Igitur inítio, non quasi índigens Deus hóminis plasmávit Adam, sed ut//habéret in quem collocáret sua benefícia. Non enim solum ante Adam, sed et//ante omnem condiciónem glorificábat Verbum Patrem suum, manens in eo, et//ipse a Patre clarificabátur, quemádmodum ipse ait://*Pater, clarífica me claritáte,//*quam hábui apud te, priúsquam mundus fíeret//.///Neque nostro ministério índigens, iussit ut eum sequerémur, sed nobis ipsis//attríbuens salútem. Sequi enim Salvatórem, participáre est salútem; et sequi//lumen, percípere est lumen.///Qui enim in lúmine sunt, non ipsi lumen illúminant, sed illuminántur et//illustrántur ab eo; ipsi quidem nihil ei præstant, benefícium autem percipiéntes//illuminántur a lúmine.///Sic et sérvitus erga Deum, Deo quidem nihil præstat, nec opus est Deo//humáno obséquio; ipse autem sequéntibus et serviéntibus ei vitam et//incorruptélam et glóriam ætérnam attríbuit, benefícium præstans serviéntibus//sibi ob id quod sérviunt, et sequéntibus ob id quod sequúntur, sed non//benefícium ab eis percípiens: est enim dives, perféctus et sine indigéntia.///Propter hoc autem exquírit Deus ab homínibus servitútem, ut, quóniam est//bonus et miséricors, benefáciat eis qui persevérant in servitúte eius. In quantum//enim Deus nullíus índigens, in tantum homo índiget Dei communióne.///Hæc enim glória hóminis, perseveráre ac permanére in Dei servitúte. Et//propter hoc dicébat discípulis Dóminus://*Non vos me elegístis, sed ego elégi vos//,//signíficans quóniam non ipsi glorificábant eum, sequéntes eum, sed in eo quod//sequeréntur Fílium Dei glorificabántur ab eo. Et íterum://*Volo ut, ubi ego sum, ibi//*et hi sint, ut vídeant claritátem meam//.
RESPONSORIUM
(Cf. Deut 10, 12; Mt 22, 38)
℟.//Hoc Dóminus Deus tuus petit a te:
*//Ut tímeas Dóminum Deum tuum et//díligas eum ac sérvias Dómino Deo tuo in toto corde tuo et in tota ánima tua.
℣.//Hoc est magnum et primum mandátum:
*//Ut tímeas Dóminum Deum//tuum et díligas eum ac sérvias Dómino Deo tuo in toto corde tuo et in tota ánima//tua.
Oratio
Omnípotens sempitérne Deus, infirmitátem nostram propítius réspice, atque//ad protegéndum nos déxteram tuæ maiestátis exténde. Per Dóminum.
DOMINICA I QUADRAGESIMÆ
Ad Officium lectionis
LECTIO PRIOR
De libro Exodi
5, 1 — 6, 1
Oppressio populi
In diébus illis://[5,1]//Ingréssi sunt Móyses et Aaron et dixérunt pharaóni: «Hæc//dicit Dóminus, Deus Israel: Dimítte pópulum meum, ut sacríficet mihi in//desérto».//[2]//At ille respóndit: «Quis est Dóminus, ut áudiam vocem eius et//dimíttam Israel? Néscio Dóminum et Israel non dimíttam».//[3]//Dixerúntque: «Deus//Hebræórum occúrrit nobis; eámus, quæso, viam trium diérum in solitúdinem et//sacrificémus Dómino Deo nostro, ne forte áccidat nobis pestis aut gládius».//[4]//Ait//ad eos rex Ægýpti: «Quare, Móyses et Aaron, sollicitátis pópulum ab opéribus//suis? Ite ad ónera vestra».//[5]//Dixítque phárao: «Multus nimis iam est pópulus//terræ; vidétis quod turba succréverit; quanto magis si dedéritis eis réquiem ab//opéribus?».///[6]//Præcépit ergo in die illo exactóribus pópuli et præféctis eius dicens://[7]//«Nequáquam ultra dábitis páleas pópulo ad conficiéndos láteres sicut prius, sed//ipsi vadant et cólligant stípulas.//[8]//Et mensúram láterum, quam prius faciébant,//imponétis super eos; nec minuétis quidquam. Vacant enim et idcírco vociferántur//dicéntes: “Eámus et sacrificémus Deo nostro”.//[9]//Opprimántur opéribus et//éxpleant ea, ut non acquiéscant verbis mendácibus».///[10]//Igitur egréssi exactóres pópuli et præfécti eius dixérunt ad pópulum: «Sic//dicit phárao: “Non do vobis páleas.//[11]//Ite et collígite, sícubi inveníre potéritis, nec//minuétur quidquam de ópere vestro”».//[12]//Dispersúsque est pópulus per omnem//terram Ægýpti ad colligéndas páleas.//[13]//Exactóres quoque instábant dicéntes://«Compléte opus vestrum quotídie, ut prius fácere solebátis, quando dabántur//vobis páleæ».//[14]//Flagellatíque sunt præfécti filiórum Israel, quos constitúerant//super eos exactóres pharaónis dicéntes: «Quare non impléstis mensúram láterum//sicut prius, nec heri nec hódie?».///[15]//Venerúntque præfécti filiórum Israel et vociferáti sunt ad pharaónem//dicéntes: «Cur ita agis contra servos tuos?//[16]//Páleæ non dantur nobis, et láteres//simíliter imperántur; en fámuli tui flagéllis cǽdimur, et pópulus tuus est in//culpa».//[17]//Qui ait: «Vacátis ótio et idcírco dícitis: “Eámus et sacrificémus//Dómino”.//[18]//Ite ergo et operámini; páleæ non dabúntur vobis, et reddétis//consuétum númerum láterum».///[19]//Videbántque se præfécti filiórum Israel in malo, eo quod dicerétur eis://«Non minuétur quidquam de latéribus per síngulos dies»;//[20]//occurrerúntque//Móysi et Aaron, qui stabant ex advérso egrediéntibus a pharaóne,//[21]//et dixérunt ad//eos: «Vídeat Dóminus et iúdicet, quóniam fœtére fecístis odórem nostrum coram//pharaóne et servis eius; et præbuístis ei gládium, ut occíderet nos».//[22]//Reversúsque est Móyses ad Dóminum et ait: «Dómine, cur afflixísti pópulum//istum? Quare misísti me?//[23]//Ex eo enim quo ingréssus sum ad pharaónem, ut//lóquerer in nómine tuo, afflíxit pópulum tuum; et non liberásti eos».///[6,1]//Dixítque Dóminus ad Móysen: «Nunc vidébis quæ factúrus sim pharaóni;//per manum enim fortem dimíttet eos et in manu robústa eíciet illos de terra sua».
RESPONSORIUM
(Cf. Ex 5, 1. 3)
℟.//Stetit Móyses coram pharaóne et dixit: Hæc dicit Dóminus:
*//Dimítte//pópulum meum, ut sacríficet mihi in desérto.
℣.//Dóminus Deus Hebræórum misit me ad te, dicens.
*//Dimítte pópulum//meum, ut sacríficet mihi in desérto.
LECTIO ALTERA
Ex Enarratiónibus sancti Augustíni epíscopi in Psalmos
(Ps 60, 2-3: CCL 39, 766)
In Christo tentati sumus, in ipso diabolum superavimus
*Exáudi, Deus, deprecatiónem meam, inténde oratióni meæ//. Quis dicit? Quasi//unus. Vide si unus://*A fínibus terræ ad te clamávi, dum angerétur cor meum//. Iam//ergo non unus; sed ídeo unus, quia Christus unus, cuius omnes membra sumus.//Nam quis unus homo clamat a fínibus terræ? Non clamat a fínibus terræ, nisi//heréditas illa, de qua dictum est ipsi Fílio://*Póstula a me et dabo tibi gentes//*hereditátem tuam et possessiónem tuam términos terræ//.///Hæc ergo Christi posséssio, hæc Christi heréditas, hoc Christi corpus, hæc//una Christi Ecclésia, hæc únitas, quæ nos sumus, clamat a fínibus terræ. Quid//autem clamat? Quod supra dixi://*Exáudi, Deus, deprecatiónem meam, inténde//*oratióni meæ; a fínibus terræ ad te clamávi//. Id est, hoc ad te clamávi,//*a fínibus//*terræ//; id est, úndique.///Sed quare clamávi hoc?//*Dum angerétur cor meum//. Osténdit se esse per//omnes gentes toto orbe terrárum non in magna glória, sed in magna tentatióne.///Namque vita nostra in hac peregrinatióne non potest esse sine tentatióne;//quia provéctus noster per tentatiónem nostram fit, nec sibi quisque innotéscit nisi//tentátus, nec potest coronári nisi vícerit, nec potest víncere nisi certáverit, nec//potest certáre nisi inimícum et tentatiónes habúerit.///Angitur ergo iste a fínibus terræ clamans, sed tamen non relínquitur.//Quóniam nos ipsos, quod est corpus suum, vóluit præfiguráre et in illo córpore//suo, in quo iam et mórtuus est et resurréxit et in cælum ascéndit, ut, quo caput//præcéssit, illuc se membra secutúra confídant.///Ergo nos transfigurávit in se, quando vóluit tentári a Sátana. Modo legebátur//in Evangélio quia Dóminus Iesus Christus in erémo tentabátur a diábolo. Prorsus//Christus tentabátur a diábolo. In Christo enim tu tentabáris, quia Christus de te//sibi habébat carnem, de se tibi salútem; de te sibi mortem, de se tibi vitam; de te//sibi contumélias, de se tibi honóres; ergo de te sibi tentatiónem, de se tibi//victóriam.///Si in illo nos tentáti sumus, in illo nos diábolum superámus. Atténdis quia//Christus tentátus est, et non atténdis quia vicit? Agnósce te in illo tentátum, et te//in illo agnósce vincéntem. Póterat a se diábolum prohibére; sed, si non//tentarétur, tibi tentándo vincéndi magistérium non præbéret.
RESPONSORIUM
(Cf. Ier 1, 19; 39, 18)
℟.//Bellábunt advérsum te et non prævalébunt;
*//Quia ego tecum sum, ait//Dóminus, ut líberem te.
℣.//Gládio non cades, sed erit tibi ánima tua in salútem.
*//Quia ego tecum//sum, ait Dóminus, ut líberem te.
Oratio
Concéde nobis, omnípotens Deus, ut, per ánnua quadragesimális exercítia//sacraménti, et ad intellegéndum Christi proficiámus arcánum et efféctus eius//digna conversatióne sectémur. Per Dóminum.
FERIA II HEBDOMADÆ I QUADRAGESIMÆ
Ad Officium lectionis
LECTIO PRIOR
De libro Exodi
6, 2-13
Altera narratio vocationis Moysis
In diébus illis://[2]//Locútus est Dóminus ad Móysen dicens: «Ego Dóminus,//[3]//qui//appárui Abraham, Isaac et Iacob ut Deus omnípotens; et nomen meum Dóminum//non indicávi eis.//[4]//Pepigíque cum eis fœdus, ut darem illis terram Chánaan,//terram peregrinatiónis eórum, in qua fuérunt ádvenæ.//[5]//Ego audívi gémitum//filiórum Israel, quia Ægýptii oppressérunt eos, et recordátus sum pacti mei.//[6]//Ideo//dic fíliis Israel: Ego Dóminus, qui edúcam vos de ergástulo Ægyptiórum; et//éruam de servitúte ac rédimam in bráchio excélso et iudíciis magnis.//[7]//Et//assúmam vos mihi in pópulum et ero vester Deus; et sciétis quod ego sum//Dóminus Deus vester, qui edúxerim vos de ergástulo Ægyptiórum//[8]//et indúxerim//in terram, super quam levávi manum meam, ut darem eam Abraham, Isaac et//Iacob; dabóque illam vobis possidéndam, ego Dóminus».///[9]//Narrávit ergo Móyses ómnia fíliis Israel; qui non acquievérunt ei propter//angústiam spíritus et opus duríssimum.//[10]//Locutúsque Dóminus ad Móysen//dicens://[11]//«Ingrédere et lóquere ad pharaónem regem Ægýpti, ut dimíttat fílios//Israel de terra sua».//[12]//Respóndit Móyses coram Dómino: «Ecce, fílii Israel non//áudiunt me, et quómodo áudiet me phárao, præsértim cum incircumcísus sim//lábiis?».///[13]//Locutúsque est Dóminus ad Móysen et Aaron et dedit mandátum ad fílios//Israel et ad pharaónem regem Ægýpti, ut edúcerent fílios Israel de terra Ægýpti.
RESPONSORIUM
(1 Petr 2, 9 a. 10 a; Ex 6, 7 a. 6)
℟.//Vos estis genus eléctum, regále sacerdótium, gens sancta, pópulus in//acquisitiónem; qui aliquándo non pópulus, nunc autem pópulus Dei.
*//Assúmam//vos mihi in pópulum, et ero vester Deus.
℣.//Ego Dóminus edúcam vos de ergástulo Ægyptiórum et rédimam in bráchio//excélso.
*//Assúmam vos mihi in pópulum, et ero vester Deus.
LECTIO ALTERA
Ex Oratiónibus sancti Gregórii Nazianzéni epíscopi
(Oratio 14, De pauperum amore, 23-25: PG 35, 887-890)
Benignitatem Domini invicem præstemus
Agnósce unde habes quod sis, quod spires, quod intéllegas et sápias,//quodque máximum est, quod Deum cognóscas, speres cælórum regnum, glóriæ//contemplatiónem, nunc quidem in spéculis et ænigmátibus, tunc autem//pleniórem ac puriórem; quod Dei fílius, Christi cohéres, atque, ut audácter//loquar, deus étiam factus sis: unde tibi hæc ómnia, a quo?///Aut, ut parva hæc oculísque subiécta dicam, cuius múnere ac benefício//intuéris cæli pulchritúdinem, cursum solis, lunæ orbem, síderum multitúdinem,//eúmque, qui in his ómnibus, velut in lyra elúcet, concéntum atque órdinem?///Quis tibi plúvias dedit, agricultúram, cibos, artes, domicília, leges,//respúblicas, vitam mitem et humanitáte excúltam, amicítiam et familiaritátem//cum eo, cum quo tibi cognátio intercédit?///Unde habes quod animántia partim cicuráta tibíque subiécta sint, partim in//cibum trádita?///Quis te ómnium rerum, quæ in terra sunt, dóminum et regem constítuit?///Quis, ne síngula commémorem, ea ómnia, quibus homo céteris animántibus//præstat, largítus est?///Nonne Deus, qui nunc præ ómnibus et pro ómnibus rebus benignitátem a te//vicíssim poscit? An vero nos non pudébit, cum tot tantáque ab eo, partim//accepérimus, partim sperémus, nec hoc quidem unum ipsi conférre, nimírum//benignitátem? An cum ille, Deus licet ac Dóminus, Pater noster vocári non//erubéscat, nos contra cognátos quoque nostros abnegábimus?///Mínime, fratres et amíci mei, mínime committámus, ut res divíno múnere//nobis concéssas male administrémus, ne alióquin Petrum dicéntem audiámus://*Erubéscite, qui aliéna detinétis, Deíque æquitátem vobis imitándam propónite, et//*nemo erit pauper//.///Ne congeréndis asservandísque pecúniis laborémus, áliis inópia laborántibus,//ne alióquin nos acérba et mináci oratióne insectétur hinc divus Amos, ad hunc//modum loquens://*Agite iam, qui dícitis: Quando éffluet mensis, ut vendámus; et//*sábbata, ut thesáuros aperiámus?///Suprémam illam et primam Dei legem imitémur, qui pluit super iustos et//peccatóres, et solem ómnibus æque oríri facit, ac paténtem terram et fontes et//amnes et silvas terréstribus ómnibus animántibus expándit; áerem autem ávibus,//et aquam iis quæ in aquis vivunt, primáque vitæ subsídia ómnibus copiosíssime//largítus est, non cuiúsquam império deténta, non lege circumscrípta, non fínibus//distíncta; sed et commúnia éadem, et ampla atque copiósa, nec ulla proptérea ex//parte deficiéntia propósuit; tum ut æquálem natúræ dignitátem múneris//æqualitáte ornáret, tum ut benignitátis suæ opes osténderet.
RESPONSORIUM
(Cf. Lc 6, 35; Mt 5, 45; Lc 6, 36)
℟.//Dilígite inimícos vestros, benefácite et mútuum date, nihil inde sperántes,//ut sitis fílii Patris vestri,
*//Quia solem suum oríri facit super malos et bonos et//pluit super iustos et iniústos.
℣.//Estóte ergo misericórdes, sicut et Pater vester miséricors est.
*//Quia solem//suum oríri facit super malos et bonos et pluit super iustos et iniústos.
Oratio
Convérte nos, Deus, salutáris noster et, ut nobis opus quadragesimále//profíciat, mentes nostras cæléstibus ínstrue disciplínis. Per Dóminum.
FERIA III HEBDOMADÆ I QUADRAGESIMÆ
Ad Officium lectionis
LECTIO PRIOR
De libro Exodi
6, 29 — 7, 25
Prima plaga Ægypti
[6,29]//Locútus est Dóminus ad Móysen dicens: «Ego Dóminus; lóquere ad//pharaónem regem Ægýpti ómnia, quæ ego loquor tibi».//[30]//Et ait Móyses coram//Dómino: «En incircumcísus lábiis sum. Quómodo áudiet me phárao?».///[7,1]//Dixítque Dóminus ad Móysen: «Ecce constítui te deum pharaónis, et Aaron//frater tuus erit prophéta tuus.//[2]//Tu loquéris ómnia, quæ mando tibi; et ille loquétur//ad pharaónem, ut dimíttat fílios Israel de terra sua.//[3]//Sed ego indurábo cor eius et//multiplicábo signa et osténta mea in terra Ægýpti.//[4]//Et non áudiet vos;//immittámque manum meam super Ægýptum et edúcam exércitum et pópulum//meum, fílios Israel, de terra Ægýpti per iudícia máxima.//[5]//Et scient Ægýptii quia//ego sum Dóminus, qui exténderim manum meam super Ægýptum et edúxerim//fílios Israel de médio eórum».///[6]//Fecit ítaque Móyses et Aaron sicut præcéperat Dóminus; ita egérunt.//[7]//Erat//autem Móyses octogínta annórum et Aaron octogínta trium, quando locúti sunt//ad pharaónem.///[8]//Dixítque Dóminus ad Móysen et Aaron://[9]//«Cum díxerit vobis phárao://“Osténdite signum”, dices ad Aaron: Tolle virgam tuam et próice eam coram//pharaóne, ac vertétur in cólubrum».//[10]//Ingréssi ítaque Móyses et Aaron ad//pharaónem fecérunt sicut præcéperat Dóminus; proiecítque Aaron virgam coram//pharaóne et servis eius, quæ versa est in cólubrum.///[11]//Vocávit autem phárao sapiéntes et maléficos, et fecérunt étiam ipsi magi//Ægýpti per incantatiónes suas simíliter.//[12]//Proiecerúntque sínguli virgas suas, quæ//versæ sunt in cólubros; sed devorávit virga Aaron virgas eórum.//[13]//Induratúmque//est cor pharaónis, et non audívit eos, sicut díxerat Dóminus.///[14]//Dixit autem Dóminus ad Móysen: «Ingravátum est cor pharaónis: non vult//dimíttere pópulum.//[15]//Vade ad eum mane. Ecce egrediétur ad aquas; et stabis in//occúrsum eius super ripam flúminis. Et virgam, quæ convérsa est in serpéntem,//tolles in manu tua//[16]//dicésque ad eum: Dóminus, Deus Hebræórum, misit me ad te//dicens: Dimítte pópulum meum, ut sacríficet mihi in desérto; et usque ad//præsens audíre noluísti.//[17]//Hæc ígitur dicit Dóminus: In hoc scies quod sim//Dóminus: ecce percútiam virga, quæ in manu mea est, aquam flúminis; et//vertétur in sánguinem.//[18]//Pisces quoque, qui sunt in flúvio, moriéntur, et//computréscent aquæ, et tædébit Ægýptios bíbere aquam flúminis».///[19]//Dixit quoque Dóminus ad Móysen: «Dic ad Aaron: Tolle virgam tuam et//exténde manum tuam super aquas Ægýpti, super flúvios eórum et rivos ac//palúdes et omnes lacus aquárum, ut vertántur in sánguinem; et sit cruor in omni//terra Ægýpti, tam in lígneis vasis quam in sáxeis».//[20]//Fecerúntque ita Móyses et//Aaron, sicut præcéperat Dóminus. Et élevans virgam percússit aquam flúminis//coram pharaóne et servis eius; quæ versa est in sánguinem.//[21]//Et pisces, qui erant//in flúmine, mórtui sunt, computruítque flúvius, et non póterant Ægýptii bíbere//aquam flúminis; et fuit sanguis in tota terra Ægýpti.///[22]//Fecerúntque simíliter maléfici Ægyptiórum incantatiónibus suis; et//indurátum est cor pharaónis, nec audívit eos, sicut díxerat Dóminus.//[23]//Avertítque//se ingréssus est domum suam, nec ad hoc appósuit cor suum.//[24]//Fodérunt autem//omnes Ægýptii per circúitum flúminis aquam, ut bíberent; non enim póterant//bíbere de aqua flúminis.//[25]//Impletíque sunt septem dies, postquam percússit//Dóminus flúvium.
RESPONSORIUM
(Cf. Ap 16, 4-5. 6. 7)
℟.//Angelus effúdit phíalam suam in flúmina et factus est sanguis. Et audívi//ángelum dicéntem: Iustus es, Dómine, et sanctus, quia hæc iudicásti:
*//Quia//sánguinem sanctórum et prophetárum fudérunt.
℣.//Et audívi altáre dicens: Etiam, Dómine Deus omnípotens, vera et iusta//iudícia tua!
*//Quia sánguinem sanctórum et prophetárum fudérunt.
LECTIO ALTERA
Ex Tractátu sancti Cypriáni epíscopi et mártyris De domínica oratióne
(Cap. 1-3: CSEL 3, 267-268)
Qui fecit vivere, docuit et orare
Evangélica præcépta, fratres dilectíssimi, nihil sunt áliud quam magistéria//divína, fundaménta ædificándæ spei, firmaménta corroborándæ fídei, nutriménta//fovéndi cordis, gubernácula dirigéndi itíneris, præsídia obtinéndæ salútis, quæ,//dum docíbiles credéntium mentes in terris ínstruunt, ad cæléstia regna perdúcunt.///Multa et per prophétas servos suos dici Deus vóluit et audíri; sed quanto//maióra sunt quæ Fílius lóquitur, quæ Dei sermo, qui in prophétis fuit, própria//voce testátur, non iam mandans ut parétur veniénti via, sed ipse véniens et viam//nobis apériens et osténdens, ut, qui in ténebris mortis errántes impróvidi et cæci//prius fúimus, luce grátiæ lumináti iter vitæ duce et rectóre Dómino tenerémus.///Qui inter cétera salutária sua mónita et præcépta divína, quibus pópulo suo//cónsulit ad salútem, étiam orándi ipse formam dedit, ipse quid precarémur//mónuit et instrúxit. Qui fecit vívere, dócuit et oráre, benignitáte ea scílicet, qua//et cétera dare et conférre dignátus est, ut, dum prece et oratióne quam Fílius//dócuit apud Patrem lóquimur, facílius audiámur.///Iam prædíxerat horam veníre, quando veri adoratóres adorárent Patrem in//spíritu et veritáte, et implévit quod ante promísit, ut, qui spíritum et veritátem de//eius sanctificatióne percépimus, de traditióne quoque eius vere et spiritáliter//adorémus.///Quæ enim potest esse magis spiritális orátio quam quæ a Christo nobis data//est, a quo nobis et Spíritus Sanctus missus est; quæ vera magis apud Patrem//precátio quam quæ a Fílio, qui est véritas, de eius ore proláta est? Ut áliter oráre//quam dócuit non ignorántia sola sit, sed et culpa, quando ipse posúerit et díxerit://*Reícitis mandátum Dei, ut traditiónem vestram statuátis//.///Orémus ítaque, fratres dilectíssimi, sicut magíster Deus dócuit. Amíca et//familiáris orátio est Deum de suo rogáre, ad aures eius ascéndere Christi//oratiónem.///Agnóscat Pater Fílii sui verba, cum precem fácimus: qui hábitat intus in//péctore, ipse et in voce; et cum ipsum habeámus apud Patrem advocátum pro//peccátis nostris, quando peccatóres pro delíctis nostris pétimus, advocáti nostri//verba promámus. Nam cum dicat://*Quia quodcúmque petiérimus a Patre in//*nómine eius dabit nobis//, quanto efficácius impetrámus quod pétimus Christi//nómine, si petámus ipsíus oratióne?
RESPONSORIUM
(Io 16, 24; 14, 13)
℟.//Usque modo non petístis quidquam in nómine meo;
*//Pétite et accipiétis,//ut gáudium vestrum sit plenum.
℣.//Quodcúmque petiéritis Patrem in nómine meo, hoc fáciam, ut glorificétur//Pater in Fílio.
*//Pétite et accipiétis, ut gáudium vestrum sit plenum.
Oratio
Réspice, Dómine, famíliam tuam et præsta, ut apud te mens nostra tuo//desidério fúlgeat, quæ se corporálium moderatióne castígat. Per Dóminum.
FERIA IV HEBDOMADÆ I QUADRAGESIMÆ
Ad Officium lectionis
LECTIO PRIOR
De libro Exodi
10, 21 — 11, 10
Plaga tenebrarum et nuntiatio plagæ primogenitorum
[10,21]//Dixit Dóminus ad Móysen: «Exténde manum tuam in cælum, et sint//ténebræ super terram Ægýpti tam densæ ut palpári queant».//[22]//Extendítque//Móyses manum in cælum, et factæ sunt ténebræ horríbiles in univérsa terra//Ægýpti tribus diébus.//[23]//Nemo vidit fratrem suum, nec movit se de loco, in quo//erat. Ubicúmque autem habitábant fílii Israel, lux erat.///[24]//Vocavítque phárao Móysen et Aaron et dixit eis: «Ite, sacrificáte Dómino;//oves tantum vestræ et arménta remáneant, párvuli vestri eant vobíscum».//[25]//Ait//Móyses: «Etiámsi tu hóstias et holocáusta dares nobis, quæ offerámus Dómino//Deo nostro,//[26]//tamen et greges nostri pergent nobíscum; non remanébit ex eis//úngula, quóniam ex ipsis sumémus, quæ necessária sunt in cultum Dómini Dei//nostri; præsértim cum ignorémus quid débeat immolári, donec ad ipsum locum//perveniámus».///[27]//Indurávit autem Dóminus cor pharaónis et nóluit dimíttere eos.//[28]//Dixítque//phárao ad eum: «Recéde a me. Cave, ne ultra vídeas fáciem meam; quocúmque//die apparúeris mihi, moriéris».//[29]//Respóndit Móyses: «Ita fiet, ut locútus es: non//vidébo ultra fáciem tuam».///[11,1]//Et dixit Dóminus ad Móysen: «Adhuc una plaga tangam pharaónem et//Ægýptum, et post hæc dimíttet vos útique, immo et exíre compéllet.//[2]//Dices ergo//omni plebi, ut póstulet vir ab amíco suo et múlier a vicína sua vasa argéntea et//áurea;//[3]//dabit autem Dóminus grátiam pópulo coram Ægýptiis». Fuítque Móyses//vir magnus valde in terra Ægýpti coram servis pharaónis et omni pópulo.///[4]//Et ait Móyses: «Hæc dicit Dóminus: Média nocte egrédiar in Ægýptum;//[5]//et//moriétur omne primogénitum in terra Ægyptiórum, a primogénito pharaónis, qui//sedet in sólio eius, usque ad primogénitum ancíllæ, quæ est ad molam, et ómnia//primogénita iumentórum.//[6]//Erítque clamor magnus in univérsa terra Ægýpti,//qualis nec ante fuit nec póstea futúrus est.//[7]//Apud omnes autem fílios Israel non//mútiet canis contra hóminem et pecus, ut sciátis quanto miráculo dívidat//Dóminus Ægýptios et Israel.//[8]//Descendéntque omnes servi tui isti ad me et//adorábunt me dicéntes: “Egrédere tu et omnis pópulus, qui séquitur te”. Post hæc//egrédiar». Et exívit a pharaóne irátus nimis.///[9]//Dixit autem Dóminus ad Móysen: «Non áudiet vos phárao, ut multa signa//fiant in terra Ægýpti».//[10]//Móyses autem et Aaron fecérunt ómnia osténta hæc//coram pharaóne; et indurávit Dóminus cor pharaónis, nec dimísit fílios Israel de//terra sua.
RESPONSORIUM
(Cf. Sap 18, 4; 17, 20; 18, 1)
℟.//Digni erant illi carére luce, qui inclúsos custodíerant fílios tuos,
*//Per quos//incipiébat incorrúptum legis lumen sǽculo dari.
℣.//Ægýptiis superpósita erat gravis nox, sanctis autem tuis máxima erat lux.
*//Per quos incipiébat incorrúptum legis lumen sǽculo dari.
LECTIO ALTERA
E Demonstratiónibus Aphraátis epíscopi
(Dem. 11, De circumcisione, 11-12: PS 1, 498-503)
Circumcisio cordis
Lex atque fœdus omníno fuére mutáta. Primum enim Deus pactum Adæ//mutávit, et áliud impósuit Noe; áliud étiam Abrahæ, quod mutávit ut novum//Móysi daret. Cumque mosáicum fœdus non observarétur, áliud dedit in//generatióne última pactum, deínceps non immutándum. Adæ enim legem//statúerat ut de árbore vitæ non coméderet, Noe arcum in núbibus, Abrahæ iam//propter fidem elécto dedit póstea circumcisiónem, notam ac signáculum pósteris.//Móyses agnum paschæ hábuit, propitiatiónem pro pópulo.///Omnia autem hæc fœdera erant áliud ab álio divérsa. Porro circumcísio,//quam probat illórum fœderum dator, ea est, de qua dixit Ieremías://*Circumcídite//*præpútium cordis vestri//. Quod si firmum fuit pactum, quod constítuit Abrahæ//Deus, firmum étiam et fidéle istud est, nec póterit legem ultra pónere, sive ab iis//qui extra legem sunt, sive a subiéctis legis inítium ducéntem.///Nam legem Móysi dedit cum observántiis et præcéptis suis, et, cum eam non//servárent, legem et præcépta eius írrita fecit; promísit se testaméntum novum//datúrum, quod dixit a prióre divérsum fore, licet unus sit dator ambórum. Atque//hoc est testaméntum, quod se pollícitus est datúrum://*Omnes cognóscent me a//*mínimo ex eis usque ad máximum eórum//. Et in hoc testaménto non est ultra//circumcísio carnis et signum pópuli.///Pro certo scimus, caríssime, Deum in váriis generatiónibus constituísse leges,//quæ donec ei plácuit in usu fuérunt, et póstmodum antiquátæ sunt,//quemádmodum Apóstolus ait quod//*in multis similitudínibus olim súbstitit//*regnum Dei in síngulis tempóribus//.///Porro verax est Deus noster, et præcépta eius fidelíssima; et fœdus//quodcúmque in témpore suo firmum et verum comprobátum est, et qui//circumcísi sunt corde vivunt atque íterum circumcidúntur super Iordánem//verum, qui est baptísmus remissiónis peccatórum.///Iesus, fílius Nun, pópulum secúndo circumcídit cultro lapídeo, quando//Iordánem tránsiit ipse cum pópulo suo; Iesus salvátor noster secúndo circumcídit//circumcisióne cordis gentes, quæ in eum credidérunt, et baptísmo ablútæ sunt, et//circumcísæ sunt//*gládio quod est verbum eius, penetrabílius omni gládio ancípiti//.///Iesus, fílius Nun, pópulum ad terram promissiónis transmísit; Iesus salvátor//noster terram vitæ promísit ómnibus, qui verum Iordánem transíerint et//credíderint et præpútio cordis sui fúerint circumcísi.///Beáti ígitur qui in cordis præpútio sunt circumcísi et ex aquis renáti sunt//circumcisiónis secúndæ; isti hereditátem accípient cum Abraham, duce fidéli ac//patre ómnium géntium, quóniam ei fides sua ad iustítiam reputáta est.
RESPONSORIUM
(Cf. Hebr 8, 8 b. 10 b; cf. 2 Cor 3, 3)
℟.//Consummábo super domum Israel testaméntum novum, dando leges meas//in mentem eórum.
*//Et in corde eórum superscríbam eas, non atraménto, sed//Spíritu Dei vivi.
℣.//Dabo legem meam non in tábulis lapídeis, sed in tábulis cordis//carnálibus.
*//Et in corde eórum superscríbam eas, non atraménto, sed Spíritu Dei//vivi.
Oratio
Devotiónem pópuli tui, qu//ǽ//sumus, Dómine, benígnus inténde, ut, qui per//abstinéntiam temperántur in córpore, per fructum boni óperis reficiántur in//mente. Per Dóminum.
FERIA V HEBDOMADÆ I QUADRAGESIMÆ
Ad Officium lectionis
LECTIO PRIOR
De libro Exodi
12, 1-20
Pascha et azyma
[1]//Dixit Dóminus ad Móysen et Aaron in terra Ægýpti://[2]//«Mensis iste vobis//princípium ménsium, primus erit in ménsibus anni.//[3]//Loquímini ad univérsum//cœtum filiórum Israel et dícite eis: Décima die mensis huius tollat unusquísque//agnum per famílias et domos suas.//[4]//Sin autem minor est númerus, ut suffícere//possit ad vescéndum agnum, assúmet vicínum suum, qui iunctus est dómui suæ,//iuxta númerum animárum, quæ suffícere possunt ad esum agni.//[5]//Erit autem//vobis agnus absque mácula, másculus, annículus, quem de agnis vel hædis//tollétis.//[6]//Et servábitis eum usque ad quartam décimam diem mensis huius,//immolabítque eum univérsa congregátio filiórum Israel ad vésperam.//[7]//Et sument//de sánguine eius ac ponent super utrúmque postem et in superlimináribus//domórum, in quibus cómedent illum;//[8]//et edent carnes nocte illa assas igni et//ázymos panes cum lactúcis amáris.//[9]//Non comedétis ex eo crudum quid nec//coctum aqua, sed tantum assum igni; caput cum pédibus eius et intestínis//vorábitis.//[10]//Nec remanébit quidquam ex eo usque mane; si quid resíduum fúerit,//igne comburétis.//[11]//Sic autem comedétis illum: renes vestros accingétis,//calceaménta habébitis in pédibus, tenéntes báculos in mánibus, et comedétis//festinánter; est enim Pascha (//*id est Tránsitus//) Dómini!///[12]//Et transíbo per terram Ægýpti nocte illa percutiámque omne primogénitum//in terra Ægýpti ab hómine usque ad pecus; et in cunctis diis Ægýpti fáciam//iudícia, ego Dóminus.//[13]//Erit autem sanguis vobis in signum in ǽdibus, in quibus//éritis; et vidébo sánguinem et transíbo vos, nec erit in vobis plaga dispérdens,//quando percússero terram Ægýpti.//[14]//Habébitis autem hanc diem in monuméntum//et celebrábitis eam sollémnem Dómino in generatiónibus vestris cultu//sempitérno.///[15]//Septem diébus ázyma comedétis. Iam in die primo non erit ferméntum in//dómibus vestris; quicúmque coméderit fermentátum, a primo die usque ad diem//séptimum, períbit ánima illa de Israel.///[16]//Dies prima erit sancta atque sollémnis, et dies séptima eádem festivitáte//venerábilis. Nihil óperis faciétis in eis, excéptis his, quæ ad vescéndum//pértinent.///[17]//Et observábitis ázyma, in eádem enim ipsa die edúxi exércitum vestrum de//terra Ægýpti; et custodiétis diem istum in generatiónes vestras ritu perpétuo.//[18]//Primo mense, quarta décima die mensis ad vésperam comedétis ázyma; usque//ad diem vicésimam primam eiúsdem mensis ad vésperam.///[19]//Septem diébus ferméntum non inveniétur in dómibus vestris. Qui coméderit//fermentátum, períbit ánima eius de cœtu Israel, tam de ádvenis quam de//indígenis terræ.//[20]//Omne fermentátum non comedétis; in cunctis habitáculis//vestris edétis ázyma».
RESPONSORIUM
(Cf. Ap 5, 8. 9; cf. 1 Petr 1, 18. 19)
℟.//Senióres cecidérunt coram Agno et cantábant cánticum novum dicéntes:
*//Dómine, redemísti nos Deo in sánguine tuo.
℣.//Non auro vel argénto redémpti sumus, sed pretióso sánguine quasi Agni//immaculáti Christi.
*//Dómine, redemísti nos Deo in sánguine tuo.
LECTIO ALTERA
Ex Homilíis sancti Astérii Amaséni epíscopi
(Hom. 13: PG 40, 355-358. 362)
Imitemur eam pascendi rationem, qua Dominus usus est
Si Deum cúpitis æmulári, quod ad eius imáginem facti sitis, exémplum ipsíus//imitámini. Vos, qui christiáni estis, qui nómine ipso humanitátem profitémini,//imitámini Christi caritátem.///Benignitátis eius divítias consideráte, qui, cum per hóminem ad hómines//ventúrus esset, præmísit Ioánnem, pæniténtiæ præcónem et ducem, et ante//Ioánnem prophétas omnes, qui docérent hómines ut resipíscerent, redírent in//viam et ad meliórem frugem sese convérterent.///Mox ipse véniens ore próprio clamábat ex persóna sua://*Veníte ad me, omnes,//*qui laborátis et oneráti estis, et ego refíciam vos//. Quómodo autem vocem suam//audiéntes excépit? Fácilem eis peccatórum véniam largítus est, celériter ipsos et//moménto témporis ab iis, a quibus angebántur, liberávit: Verbum sanctos//réddidit, Spíritus confirmávit, vetus homo in aqua sepúltus est, novus generátus//grátia flóruit.///Quid deínde consecútum est? Qui inimícus fúerat, amícus evásit; qui aliénus,//fílius; qui profánus, sacer ac pius.///Imitémur eam pascéndi ratiónem, qua Dóminus usus est; Evangélia//contemplémur; ibíque, tamquam in spéculo, diligéntiæ et benignitátis exémplum//intuéntes, eas perdiscámus.///Illic enim in parábolis adumbratísque sermónibus vídeo centum óvium//hóminem pastórem, qui, cum illárum una a grege discessísset et errabúnda//vagarétur, non mansit cum illis, quæ servántes órdinem pascebántur; sed, ad eam//requiréndam proféctus, multas valles saltúsque superávit, magnos atque árduos//montes transcéndit, in solitudínibus peragrándo multo cum labóre támdiu//pervestigávit, donec errántem invénit.///Invéntam autem non verberávit, nec urgéndo veheméntius ad gregem//cómpulit, sed húmeris suis impósitam et léniter tractátam ad gregem gestávit,//maiórem ex una illa invénta, quam ex reliquárum multitúdine, lætítiam//percípiens. Rem obscuritáte similitúdinis obvolútam atque recónditam//considerémus. Ovis hæc non ovem omníno, nec pastor ille plane pastórem, sed//áliud quiddam signíficat.///His exémplis sacræ res continéntur. Nos enim cómmonent, ne hómines pro//pérditis ac desperátis habeámus, neve eos in perículis versántes neglegámus aut//segnes simus ad feréndum auxílium, sed eos, a recta vivéndi ratióne deflecténtes//et errántes, reducámus in viam, eorúmque lætémur réditu, atque ipsos cum bene//piéque vivéntium multitúdine coniungámus.
RESPONSORIUM
(Cf. Zac 7, 9; Mt 6, 14)
℟.//Iudícium verum iudicáte
*//Et misericórdiam fácite unusquísque cum fratre//suo.
℣.//Si dimiséritis homínibus peccáta eórum, dimíttet et vobis Pater vester//cæléstis.
*//Et misericórdiam fácite unusquísque cum fratre suo.
Oratio
Largíre nobis, quǽsumus, Dómine, semper spíritum cogitándi quæ recta sunt,//prómptius et agéndi, ut, qui sine te esse non póssumus, secúndum te vívere//valeámus. Per Dóminum.
FERIA VI HEBDOMADÆ I QUADRAGESIMÆ
Ad Officium lectionis
LECTIO PRIOR
De libro Exodi
12, 21-36
Plaga primogenitorum
In diébus illis://[21]//Vocávit autem Móyses omnes senióres filiórum Israel et dixit//ad eos: «Ite tolléntes ánimal per famílias vestras et immoláte Pascha.//[22]//Fasciculúmque hyssópi tíngite in sánguine, qui est in pelvi, et aspérgite ex eo//superlimináre et utrúmque postem. Nullus vestrum egrediátur óstium domus suæ//usque mane.//[23]//Transíbit enim Dóminus percútiens Ægýptios; cumque víderit//sánguinem in superliminári et in utróque poste, transcéndet óstium et non sinet//percussórem íngredi domos vestras et lǽdere.//[24]//Custodíte verbum istud//legítimum tibi et fíliis tuis usque in ætérnum.//[25]//Cumque introiéritis terram, quam//Dóminus datúrus est vobis, ut pollícitus est, observábitis cæremónias istas;//[26]//et//cum díxerint vobis fílii vestri: “Quæ est ista relígio?”,//[27]//dicétis eis: “Víctima//Paschæ Dómino est, quando transívit super domos filiórum Israel in Ægýpto//percútiens Ægýptios et domos nostras líberans”». Incurvatúsque pópulus//adorávit;//[28]//et egréssi fílii Israel fecérunt, sicut præcéperat Dóminus Móysi et//Aaron.///[29]//Factum est autem in noctis médio, percússit Dóminus omne primogénitum//in terra Ægýpti, a primogénito pharaónis, qui in sólio eius sedébat, usque ad//primogénitum captívi, qui erat in cárcere, et omne primogénitum iumentórum.//[30]//Surrexítque phárao nocte et omnes servi eius cunctáque Ægýptus, et ortus est//clamor magnus in Ægýpto, neque enim erat domus, in qua non iacéret mórtuus.//[31]//Vocatísque phárao Móyse et Aaron nocte, ait: «Súrgite, egredímini a pópulo//meo, vos et fílii Israel; ite, immoláte Dómino, sicut dícitis.//[32]//Oves vestras et//arménta assúmite, ut petierátis, et abeúntes benedícite mihi».//[33]//Urgebántque//Ægýptii pópulum de terra exíre velóciter dicéntes: «Omnes moriémur».//[34]//Tulit//ígitur pópulus conspérsam farínam, ántequam fermentarétur; et ligans pistrína in//pálliis suis pósuit super úmeros suos.//[35]//Fecerúntque fílii Israel, sicut præcéperat//Móyses, et petiérunt ab Ægýptiis vasa argéntea et áurea vestémque plúrimam.//[36]//Dóminus autem dedit grátiam pópulo coram Ægýptiis, ut commodárent eis; et//spoliavérunt Ægýptios.
RESPONSORIUM
(Cf. Ex 12, 7. 13; cf. 1 Petr 1, 18. 19)
℟.//De sánguine agni ponent fílii Israel super utrúmque postem et in//superlimináribus domórum:
*//Erit autem sanguis vobis in signum.
℣.//Redémpti estis pretióso sánguine quasi Agni immaculáti Christi.
*//Erit//autem sanguis vobis in signum.
LECTIO ALTERA
Ex Spéculo caritátis beáti Ælrédi abbátis
(Lib. 3, 5: PL 195, 582)
Caritas fraterna ad Christi exemplum conformanda
Ad inimicórum dilectiónem, in qua fratérnæ caritátis consístit perféctio, nihil//nos ita ánimat, ut illíus miræ patiéntiæ grata considerátio, qua//*ille, speciósus//*forma præ fíliis hóminum//, venústam fáciem suam ímpiis prǽbuit conspuéndam;//qua óculos illos, quorum nutu regúntur ómnia, velámini súbdidit iniquórum; qua//látera illa sua flagéllis expósuit; qua caput, treméndum principátibus et//potestátibus, spinárum asperitáti submísit; qua semetípsum oppróbriis ac//contuméliis addíxit; qua tandem crucem, clavos, lánceam, fel, acétum patiénter//sustínuit, in ómnibus lenis, mitis, tranquíllus.///Dénique//*tamquam ovis ad occisiónem ductus est et quasi agnus coram//*tondénte se obmútuit et non apéruit os suum//.///Quis illam áudiens mirábilem vocem, plenam dulcédinis, plenam caritátis,//plenam immutábilis tranquillitátis://*Pater, ignósce illis//, non statim omni afféctu//suos ampléctitur inimícos?//*Pater//, inquit,//*ignósce illis//. Quid lenitátis, quid//caritátis huic addi pótuit oratióni?///Addidit tamen; parum fuit oráre, vóluit et excusáre.//*Pater//, inquit,//*ignósce//*illis, non enim sciunt quid fáciunt//. Sunt quidem magni peccatóres, sed pusílli//æstimatóres; ídeo://*Pater, ignósce illis//. Crucifígunt; quem tamen crucifígant//nésciunt, quia,//*si cognovíssent, numquam Dóminum glóriæ crucifixíssent//; ídeo://*Pater, ignósce illis//. Putant legis prævaricatórem, putant divinitátis//præsumptórem, putant pópuli seductórem. Abscóndi ab eis fáciem meam, non//agnovérunt maiestátem meam; ídeo://*Pater, ignósce illis, quia nésciunt quid//*fáciunt.///Igitur, ut homo se díligat, nulla se carnis delectatióne corrúmpat. Ut vero//carnáli concupiscéntiæ non succúmbat, omnem afféctum suum ad suavitátem//domínicæ carnis exténdat. Porro, ut perféctius ac suávius in fratérnæ caritátis//delectatióne quiéscat, étiam inimícos bráchiis veri amóris astríngat.///Sed, ne divínus hic ignis iniuriárum statu tepéscat, dilécti Dómini ac//Salvatóris sui tranquíllam patiéntiam óculis mentis semper aspíciat.
RESPONSORIUM
(Is 53, 12 b; Lc 23, 34)
℟.//Trádidit in mortem ánimam suam et cum scelerátis reputátus est;
*//Ipse//peccátum multórum tulit et pro transgressóribus rogat.
℣.//Iesus autem dicébat: Pater, dimítte illis; non enim sciunt quid fáciunt.
*//Ipse peccátum multórum tulit et pro transgressóribus rogat.
Oratio
Da, qu//ǽ//sumus, Dómine, fidélibus tuis observatióni pascháli conveniénter//aptári, ut suscépta sollémniter castigátio corporális cunctis ad fructum profíciat//animárum. Per Dóminum.
SABBATO HEBDOMADÆ I QUADRAGESIMÆ
Ad Officium lectionis
LECTIO PRIOR
De libro Exodi
12, 37-49; 13, 11-16
Proficiscuntur Hebræi. Leges de Pascha et primogenitis
In diébus illis://[12,37]//Profécti sunt fílii Israel de Ramésse in Succoth, sescénta//fere mília péditum virórum absque párvulis.//[38]//Sed et vulgus promíscuum//innumerábile ascéndit cum eis, oves et arménta, animántia multa nimis.//[39]//Coxerúntque farínam, quam dudum de Ægýpto conspérsam túlerant, et fecérunt//subcinerícios panes ázymos; neque enim póterant fermentári, cogéntibus exíre//Ægýptiis et nullam fácere sinéntibus moram; nec pulménti quidquam occúrrerant//præparáre.///[40]//Habitátio autem filiórum Israel, qua mánserant in Ægýpto, fuit//quadringentórum trigínta annórum.//[41]//Quibus explétis, eádem die egréssus est//omnis exércitus Dómini de terra Ægýpti.//[42]//Nox ista vigiliárum Dómino, quando//edúxit eos de terra Ægýpti: hanc observáre debent Dómino omnes fílii Israel in//generatiónibus suis.///[43]//Dixítque Dóminus ad Móysen et Aaron: «Hæc est relígio Paschæ: Omnis//alienígena non cómedet ex eo;//[44]//omnis autem servus emptícius circumcidétur et//sic cómedet;//[45]//ádvena et mercenárius non edent ex eo.//[46]//In una domo comedétur,//nec efferétis de cárnibus eius foras nec os illíus confringétis.//[47]//Omnis cœtus//filiórum Israel fáciet illud.//[48]//Quod si quis peregrinórum in vestram volúerit//transíre colóniam et fácere Pascha Dómini, circumcidétur prius omne//masculínum eius et tunc rite celebrábit erítque sicut indígena terræ; si quis autem//circumcísus non fúerit, non vescétur ex eo.//[49]//Eadem lex erit indígenæ et colóno,//qui peregrinátur apud vos».///[13,11]//«Cum introdúxerit te Dóminus in terram Chananǽi, sicut iurávit tibi et//pátribus tuis, et déderit tibi eam,//[12]//separábis omne, quod áperit vulvam, Dómino//et quod primitívum est in pecóribus tuis; quidquid habúeris masculíni sexus,//consecrábis Dómino.//[13]//Primogénitum ásini mutábis ove; quod, si non redémeris,//interfícies. Omne autem primogénitum hóminis de fíliis tuis prétio rédimes.//[14]//Cumque interrogáverit te fílius tuus cras dicens: “Quid est hoc?”, respondébis//ei: “In manu forti edúxit nos Dóminus de Ægýpto, de domo servitútis.//[15]//Nam,//cum indurátus esset phárao et nollet nos dimíttere, occídit Dóminus omne//primogénitum in terra Ægýpti, a primogénito hóminis usque ad primogénitum//iumentórum; idcírco ímmolo Dómino omne, quod áperit vulvam, masculíni//sexus, et ómnia primogénita filiórum meórum rédimo”.//[16]//Erit ígitur quasi signum//in manu tua et quasi appénsum quid ob recordatiónem inter óculos tuos; eo quod//in manu forti edúxit nos Dóminus de Ægýpto».
RESPONSORIUM
(Cf. Lc 2, 22. 23. 24)
℟.//Paréntes Iesu tulérunt eum in Ierúsalem, ut sísterent illum Dómino,
*//Sicut//scriptum est in lege Dómini: «Omne masculínum adapériens vulvam sanctum//Dómino vocábitur».
℣.//Obtulérunt pro eo Dómino par túrturum aut duos pullos columbárum.
*//Sicut scriptum est in lege Dómini: «Omne masculínum adapériens vulvam//sanctum Dómino vocábitur».
LECTIO ALTERA
Ex Constitutióne pastoráli//*Gáudium et spes//Concílii Vaticáni secúndi de Ecclésia//in mundo huius témporis
(Nn. 9-10)
De altioribus quæstionibus hominis
Mundus hodiérnus simul poténtem ac débilem se éxhibet, capácem óptima//vel péssima patrándi, dum ipsi ad libertátem aut servitútem, ad progréssum aut//regréssum, ad fraternitátem aut ódium prostat via. Prætérea, homo cónscius fit//ipsíus esse recte dirígere vires, quas ipse suscitávit et quæ eum opprímere aut ei//servíre possunt. Unde seípsum intérrogat.///Revéra inæquilíbria quibus labórat mundus hodiérnus cum inæquilíbrio illo//fundamentalióri conectúntur, quod in hóminis corde radicátur.///In ipso enim hómine plura eleménta sibi ínvicem oppúgnant. Dum enim una//ex parte, útpote creatúra, multiplíciter sese limitátum experítur, ex áltera vero in//desidériis suis illimitátum et ad superiórem vitam vocátum se sentit.///Multis sollicitatiónibus attráctus, iúgiter inter eas selígere et quibúsdam//renuntiáre cógitur. Immo, infírmus ac peccátor, non raro illud quod non vult facit//et illud quod fácere vellet non facit. Unde in seípso divisiónem pátitur, ex qua//étiam tot ac tantæ discórdiæ in societáte oriúntur.///Plúrimi sane, quorum vita materialísmo práctico infícitur, a clara huiúsmodi//dramátici status perceptióne avertúntur, vel saltem, miséria oppréssi,//impediúntur quóminus illum consíderent.///Multi in interpretatióne rerum multifárie propósita quiétem se inveníre//exístimant.///Quidam vero a solo conátu humáno veram plenámque géneris humáni//liberatiónem exspéctant, sibíque persuásum habent futúrum regnum hóminis//super terram ómnia vota cordis eius expletúrum esse.///Nec desunt qui, de sensu vitæ desperántes, audáciam laudant eórum qui,//exsisténtiam humánam omnis significatiónis própriæ expértem existimántes, ei//totam significatiónem ex solo próprio ingénio conférre nitúntur.///Attamen, coram hodiérna mundi evolutióne, in dies numerosióres fiunt qui//quæstiónes máxime fundamentáles vel ponunt vel nova acuitáte perséntiunt://Quid est homo? Quinam est sensus dolóris, mali, mortis, quæ, quamquam tantus//progréssus factus est, subsístere pergunt? Ad quid victóriæ illæ tanto prétio//acquisítæ? Quid societáti homo afférre, quid ab ea exspectáre potest? Quid post//vitam hanc terréstrem subsequétur?///Credit autem Ecclésia Christum, pro ómnibus mórtuum et resuscitátum,//hómini lucem et vires per Spíritum suum præbére, ut ille summæ suæ vocatióni//respondére possit; nec áliud nomen sub cælo datum esse homínibus, in quo//opórteat eos salvos fíeri.///Simíliter credit clavem, centrum et finem totíus humánæ históriæ in Dómino//ac Magístro suo inveníri.///Affírmat ínsuper Ecclésia ómnibus mutatiónibus multa subésse quæ non//mutántur, quæque fundaméntum suum últimum in Christo habent, qui est heri,//hódie, ipse et in sǽcula.
RESPONSORIUM
(1 Cor 15, 55-56 a. 57; Lam 3, 25)
℟.//Ubi est, mors, victória tua? Ubi est, mors, stímulus tuus? Stímulus mortis//peccátum est;
*//Deo autem grátias, qui dedit nobis victóriam per Dóminum//nostrum Iesum Christum.
℣.//Bonus est Dóminus sperántibus in eum, ánimæ quærénti illum.
*//Deo//autem grátias, qui dedit nobis victóriam per Dóminum nostrum Iesum Christum.
Oratio
Ad te corda nostra, Pater ætérne, convérte, ut nos, unum necessárium semper//quæréntes et ópera caritátis exercéntes, tuo cúltui præstes esse dicátos. Per//Dóminum.
DOMINICA II QUADRAGESIMÆ
Ad Officium lectionis
LECTIO PRIOR
De libro Exodi
13, 17 — 14, 9
Iter usque ad mare Rubrum
[13,17]//Cum emisísset phárao pópulum, non eos duxit Deus per viam terræ//Philísthim, quæ vicína est, réputans ne forte pænitéret pópulum, si vidísset//advérsum se bella consúrgere, et reverterétur in Ægýptum,//[18]//sed circumdúxit per//viam desérti, quæ est iuxta mare Rubrum. Et armáti ascendérunt fílii Israel de//terra Ægýpti.//[19]//Tulit quoque Móyses ossa Ioseph secum, eo quod adiurásset fílios//Israel dicens: «Visitábit vos Deus; efférte ossa mea hinc vobíscum».///[20]//Profectíque de Succoth castrametáti sunt in Etham, in extrémis fínibus//solitúdinis.//[21]//Dóminus autem præcedébat eos ad ostendéndam viam per diem in//colúmna nubis et per noctem in colúmna ignis, ut dux esset itíneris utróque//témpore.//[22]//Nunquam défuit colúmna nubis per diem nec colúmna ignis per//noctem coram pópulo.///[14,1]//Locútus est autem Dóminus ad Móysen dicens://[2]//«Lóquere fíliis Israel://Revérsi castrameténtur e regióne Phihahíroth, quæ est inter Mógdolum et mare//contra Beélsephon; in conspéctu eius castra ponétis super mare.//[3]//Dicturúsque est//phárao super fíliis Israel: “Errant in terra, conclúsit eos desértum”.//[4]//Et indurábo//cor eius, ac persequétur eos, et glorificábor in pharaóne et in omni exércitu eius;//sciéntque Ægýptii quia ego sum Dóminus». Fecerúntque ita.///[5]//Et nuntiátum est regi Ægyptiórum quod fugísset pópulus; immutatúmque est//cor pharaónis et servórum eius super pópulo, et dixérunt: «Quid hoc fécimus, ut//dimitterémus Israel, ne servírent nobis?».//[6]//Iunxit ergo currum et omnem//pópulum suum assúmpsit secum;//[7]//tulítque sescéntos currus eléctos et quidquid in//Ægýpto cúrruum fuit et bellatóres in síngulis cúrribus.//[8]//Induravítque Dóminus//cor pharaónis regis Ægýpti, et persecútus est fílios Israel; at illi egréssi erant in//manu excélsa.//[9]//Cumque persequeréntur Ægýptii vestígia præcedéntium,//repperérunt eos in castris super mare; omnes equi et currus pharaónis, équites et//exércitus eius erant in Phihahíroth contra Beélsephon.
RESPONSORIUM
(Ps 113 (114), 1. 2; Ex 13, 21 a)
℟.//In éxitu Israel de Ægýpto, domus Iacob de pópulo bárbaro,
*//Factus est//Iuda sanctuárium eius, Israel potéstas eius.
℣.//Dóminus præcedébat eos ad ostendéndam viam in colúmna nubis.
*//Factus//est Iuda sanctuárium eius, Israel potéstas eius.
LECTIO ALTERA
Ex Sermónibus sancti Leónis Magni papæ
(Sermo 51, 3-4. 8: PL 54, 310-311. 313)
Lex per Moysen data est; gratia autem et veritas per Iesum Christum facta est
Aperit Dóminus coram eléctis téstibus glóriam suam, et commúnem illam//cum céteris córporis formam tanto splendóre claríficat, ut et fácies eius solis//fulgóri símilis, et vestítus candóri nívium esset æquális.///In qua transfiguratióne illud quidem principáliter agebátur, ut de córdibus//discipulórum crucis scándalum tollerétur; nec conturbáret eórum fidem//voluntáriæ humílitas passiónis, quibus reveláta esset abscónditæ excelléntia//dignitátis.///Sed non minóre providéntia spes sanctæ Ecclésiæ fundabátur, ut totum//corpus Christi agnósceret quali esset commutatióne donándum, et eius sibi//honóris consórtium membra promítterent, qui in cápite præfulsísset.///De quo idem Dóminus díxerat, cum de advéntus sui maiestáte loquerétur://*Tunc iusti fulgébunt sicut sol in regno Patris sui//; protestánte hoc ipsum beáto//Paulo apóstolo et dicénte://*Exístimo enim quod non sunt condígnæ passiónes//*huius témporis ad futúram glóriam, quæ revelábitur in nobis//; et íterum://*Mórtui//*enim estis, et vita vestra abscóndita est cum Christo in Deo. Cum enim Christus//*apparúerit vita vestra, tunc et vos apparébitis cum ipso in glória//.///Confirmándis vero apóstolis et ad omnem sciéntiam provehéndis, ália//quoque in illo miráculo accéssit instrúctio.///Móyses enim et Elías, lex scílicet et prophétæ, apparuérunt cum Dómino//loquéntes, ut veríssime in illa quinque virórum præséntia complerétur quod//dictum est://*In duóbus vel tribus téstibus stat omne verbum//.///Quid hoc stabílius, quid fírmius verbo, in cuius prædicatióne véteris et novi//testaménti cóncinit tuba et cum evangélica doctrína antiquárum protestatiónum//instruménta concúrrunt?///Astipulántur enim sibi ínvicem utriúsque fœderis páginæ; et, quem sub//velámine mysteriórum præcedéntia signa promíserant, maniféstum atque//perspícuum præséntis glóriæ splendor osténdit; quia, sicut ait beátus Ioánnes,//*lex//*per Móysen data est, grátia autem et véritas per Iesum Christum facta est//; in//quo et propheticárum promíssio impléta est figurárum et legálium rátio//præceptórum, dum et veram docet prophetíam per sui præséntiam, et possibília//facit mandáta per grátiam.///Confirmétur ergo secúndum prædicatiónem sacratíssimi Evangélii ómnium//fides, et nemo de Christi cruce, per quam mundus redémptus est, erubéscat.///Nec ídeo quisquam aut pati pro iustítia tímeat, aut de promissórum//retributióne diffídat, quia per labórem ad réquiem, et per mortem transítur ad//vitam; cum omnem humilitátis nostræ infirmitátem ille suscéperit, in quo, si in//confessióne et in dilectióne ipsíus permaneámus, et quod vicit víncimus, et quod//promísit accípimus.///Quia sive ad faciénda mandáta, sive ad toleránda advérsa, præmíssa Patris//vox debet semper áuribus nostris insonáre, dicéntis://*Hic est Fílius meus diléctus,//*in quo mihi bene complácui: ipsum audíte//.
RESPONSORIUM
(Hebr 12, 22 a. 24 a. 25; Ps 94 (95), 8)
℟.//Accessístis ad testaménti novi mediatórem Iesum. Vidéte ne recusétis//loquéntem;
*//Si enim illi non effugérunt, recusántes eum qui super terram//loquebátur, multo magis nos, qui de cælis loquéntem avértimus.
℣.//Utinam hódie vocem eius audiátis: Nolíte obduráre corda vestra.
*//Si enim//illi non effugérunt, recusántes eum qui super terram loquebátur, multo magis//nos, qui de cælis loquéntem avértimus.
Oratio
Deus, qui nobis diléctum Fílium tuum audíre præcepísti, verbo tuo intérius//nos páscere dignéris, ut, spiritáli purificáto intúitu, glóriæ tuæ lætémur aspéctu.//Per Dóminum.
FERIA II HEBDOMADÆ II QUADRAGESIMÆ
Ad Officium lectionis
LECTIO PRIOR
De libro Exodi
14, 10-31
Transitus maris Rubri
In diébus illis://[10]//Cum appropinquásset phárao, levántes fílii Israel óculos//vidérunt Ægýptios post se et timuérunt valde clamaverúntque ad Dóminum//[11]//et//dixérunt ad Móysen: «Fórsitan non erant sepúlcra in Ægýpto? Ideo tulísti nos, ut//morerémur in solitúdine. Quid hoc fecísti, ut edúceres nos ex Ægýpto?//[12]//Nonne//iste est sermo, quem loquebámur ad te in Ægýpto, dicéntes: Recéde a nobis, ut//serviámus Ægýptiis? Multo enim mélius erat servíre eis quam mori in//solitúdine».//[13]//Et ait Móyses ad pópulum: «Nolíte timére; state et vidéte salútem//Dómini, quam factúrus est vobis hódie; Ægýptios enim, quos nunc vidétis,//nequáquam ultra vidébitis usque in sempitérnum.//[14]//Dóminus pugnábit pro vobis,//et vos silébitis».///[15]//Dixítque Dóminus ad Móysen: «Quid clamas ad me? Lóquere fíliis Israel,//ut proficiscántur.//[16]//Tu autem éleva virgam tuam et exténde manum tuam super//mare et dívide illud, ut gradiántur fílii Israel in médio mari per siccum.//[17]//Ego//autem indurábo cor Ægyptiórum, ut persequántur eos; et glorificábor in//pharaóne et in omni exércitu eius, in cúrribus et in equítibus illíus.//[18]//Et scient//Ægýptii quia ego sum Dóminus, cum glorificátus fúero in pharaóne, in cúrribus//atque in equítibus eius».///[19]//Tollénsque se ángelus Dei, qui præcedébat castra Israel, ábiit post eos; et//cum eo páriter colúmna nubis, prióra dimíttens, post tergum.//[20]//Stetit inter castra//Ægyptiórum et castra Israel; et erat nubes tenebrósa et illúminans noctem, ita ut//ad se ínvicem toto noctis témpore accédere non valérent.///[21]//Cumque extendísset Móyses manum super mare, réppulit illud Dóminus,//flante vento veheménti et urénte tota nocte, et vertit in siccum; divisáque est//aqua.//[22]//Et ingréssi sunt fílii Israel per médium maris sicci; erat enim aqua quasi//murus a dextra eórum et læva.//[23]//Persequentésque Ægýptii ingréssi sunt post eos,//omnis equitátus pharaónis, currus eius et équites per médium maris.//[24]//Iamque//advénerat vigília matutína, et ecce respíciens Dóminus super castra Ægyptiórum//per colúmnam ignis et nubis perturbávit exércitum eórum;//[25]//et impedívit rotas//cúrruum, ita ut diffícile moveréntur. Dixérunt ergo Ægýptii: «Fugiámus//Israélem! Dóminus enim pugnat pro eis contra nos».///[26]//Et ait Dóminus ad Móysen: «Exténde manum tuam super mare, ut//revertántur aquæ ad Ægýptios super currus et équites eórum».//[27]//Cumque//extendísset Móyses manum contra mare, revérsum est primo dilúculo ad priórem//locum; fugientibúsque Ægýptiis occurrérunt aquæ, et invólvit eos Dóminus in//médiis flúctibus.//[28]//Reversǽque sunt aquæ et operuérunt currus et équites cuncti//exércitus pharaónis, qui sequéntes ingréssi fúerant mare; ne unus quidem//supérfuit ex eis.//[29]//Fílii autem Israel perrexérunt per médium sicci maris, et aquæ//eis erant quasi pro muro a dextris et a sinístris.///[30]//Liberavítque Dóminus in die illo Israel de manu Ægyptiórum. Et vidérunt//Ægýptios mórtuos super litus maris//[31]//et manum magnam, quam exercúerat//Dóminus contra eos; timuítque pópulus Dóminum et credidérunt Dómino et//Móysi servo eius.
RESPONSORIUM
(Ex 15, 1. 2. 3)
℟.//Cantémus Dómino: glorióse enim magnificátus est, equum et ascensórem//deiécit in mare;
*//Fortitúdo mea et robur meum Dóminus et factus est mihi in//salútem.
℣.//Dóminus quasi vir pugnátor; Iahveh nomen eius.
*//Fortitúdo mea et robur//meum Dóminus et factus est mihi in salútem.
LECTIO ALTERA
Ex Catechésibus sancti Ioánnis Chrysóstomi epíscopi
(Cat. 3, 24-27: SCh 50, 165-167)
Moyses et Christus
Iudǽi mirácula vidérunt; tu quoque vidébis et maióra et clarióra, quam cum//Iudǽi ex Ægýpto exiérunt. Tu Pharaónem non vidísti cum cópiis suis//submérsum, vidísti tamen diábolum cum armis flúctibus óbrutum. Mare illi//transiérunt; tu transísti mortem. Ex Ægýptiis illi sunt erépti; tu e dæmóniis.//Iudǽi barbáricam dimisérunt servitútem; tu multo tristiórem servitútem peccáti.///Visne ália ratióne cognóscere te maióribus honorátum esse munéribus? Iudǽi//tunc contemplári non potuérunt glorificátam fáciem Móysis, qui tamen et//consérvus et congéner erat eis; tu vero Christi vultum in glória eius vidísti. Et//Paulus clamat, dicens://*Nos reveláta fácie glóriam Dómini speculámur//.///Habébant illi tunc Christum sequéntem, qui tamen multo vérius nos modo//séquitur. Tunc enim Dóminus comitabátur eos per grátiam Móysis, nunc vero//non solum per grátiam Móysis, sed étiam per vestram comitátur obœdiéntiam.//Illis post Ægýptum desérta loca fuérunt; tibi, post éxitum, cælum. Illis dux et//imperátor egrégius Móyses erat; nobis vero álius Móyses, Deus ipse, dux et//imperátor.///Quæ enim nota fuit Móysis illíus?//*Móyses//, ait Scriptúra,//*erat vir mitíssimus//*super omnes hómines qui morabántur in terra//. Quam notam sine erróre Móysi//nostro tribúere póssumus, quippe cui suavíssimus eíque íntime consubstantiális//Spíritus adésset. Tum Móyses manus ad cælum levábat, unde manna, panem//angelórum, deducébat; Móyses vero noster manus levat ad cælum nobísque//cibum affert ætérnum. Percússit ille petram et aquárum fluénta dedúxit; hic//tangit mensam, spiritálem pércutit tábulam et fontes Spíritus élicit. Idcírco//tamquam fons in média mensa sita est, ut greges úndique accúrrant ad fontem//eiúsque salutáribus reficiántur undis.///Cum ígitur talis hic fons, tales vitæ cópiæ ac mensa nobis úndique bonis//abúndet innúmeris, nosque spiritálibus donis adáugeat, corde sincéro puráque//appropinquémus consciéntia, ut grátiam et misericórdiam consequámur in//témpore opportúno. Grátia et misericórdia Fílii Unigéniti, Dómini nostri et//salvatóris Iesu Christi, per quem et cum quo Patri ac vivificánti Spirítui glória,//honor, potéstas nunc et semper et in sǽcula sæculórum. Amen.
RESPONSORIUM
(Cf. Hebr 11, 24-25. 26. 27)
℟.//Fide Móyses grandis factus negávit se dici fílium fíliæ pharaónis magis//éligens afflígi cum pópulo Dei quam temporálem peccáti habére iucunditátem
*//Aspiciébat enim in remuneratiónem.
℣.//Maióres divítias æstimábat thesáuris Ægýpti impropérium Christi; fide//relíquit Ægýptum.
*//Aspiciébat enim in remuneratiónem.
Oratio
Deus, qui ob animárum medélam castigáre córpora præcepísti, concéde, ut//ab ómnibus possímus abstinére peccátis et corda nostra pietátis tuæ váleant//exercére mandáta. Per Dóminum.
FERIA III HEBDOMADÆ II QUADRAGESIMÆ
Ad Officium lectionis
LECTIO PRIOR
De libro Exodi
16, 1-18. 35
Mannæ pluvia in deserto
[1]//Profécti sunt de Elim, et venit omnis congregátio filiórum Israel in desértum//Sin, quod est inter Elim et Sínai, quinto décimo die mensis secúndi postquam//egréssi sunt de terra Ægýpti.///[2]//Et murmurávit omnis congregátio filiórum Israel contra Móysen et Aaron in//solitúdine,//[3]//dixerúntque fílii Israel ad eos: «Utinam mórtui essémus per manum//Dómini in terra Ægýpti, quando sedebámus super ollas cárnium et comedebámus//panem in saturitáte! Cur eduxístis nos in desértum istud, ut occiderétis omnem//cœtum fame?».///[4]//Dixit autem Dóminus ad Móysen: «Ecce ego pluam vobis panes de cælo;//egrediátur pópulus et cólligat, quæ suffíciunt per síngulos dies, ut tentem eum,//utrum ámbulet in lege mea an non.//[5]//Die autem sexta parábunt quod intúlerint, et//duplum erit quam collígere solébant per síngulos dies».///[6]//Dixerúntque Móyses et Aaron ad omnes fílios Israel://«Véspere sciétis//quod Dóminus edúxerit vos//de terra Ægýpti;//[7]//et mane vidébitis//glóriam Dómini.///Audívit enim murmur vestrum contra Dóminum. Nos vero quid sumus, quia//mussitátis contra nos?».//[8]//Et ait Móyses: «Dabit Dóminus vobis//véspere carnes édere//et mane panes in saturitáte,///eo quod audíerit murmuratiónes vestras, quibus murmuráti estis contra eum.//Nos enim quid sumus? Nec contra nos est murmur vestrum, sed contra//Dóminum».///[9]//Dixítque Móyses ad Aaron: «Dic univérsæ congregatióni filiórum Israel://Accédite coram Dómino; audívit enim murmur vestrum».//[10]//Cumque loquerétur//Aaron ad omnem cœtum filiórum Israel, respexérunt ad solitúdinem, et ecce//glória Dómini appáruit in nube.//[11]//Locútus est autem Dóminus ad Móysen dicens://[12]//«Audívi murmuratiónes filiórum Israel. Lóquere ad eos: Véspere comedétis//carnes et mane saturabímini pánibus scietísque quod ego sum Dóminus Deus//vester».///[13]//Factum est ergo véspere, et ascéndens cotúrnix opéruit castra; mane quoque//ros iácuit per circúitum castrórum.///[14]//Cumque operuísset superfíciem desérti, appáruit minútum et squamátum in//similitúdinem pruínæ super terram.//[15]//Quod cum vidíssent fílii Israel, dixérunt ad//ínvicem: «Manhu?» (//*quod signíficat: «Quid est hoc?»//). Ignorábant enim quid//esset. Quibus ait Móyses: «Iste est panis, quem dedit Dóminus vobis ad//vescéndum.//[16]//Hic est sermo, quem præcépit Dóminus: “Cólligat ex eo//unusquísque quantum suffíciat ad vescéndum; gomor per síngula cápita iuxta//númerum animárum vestrárum, quæ hábitant in tabernáculo, sic tollétis”».//[17]//Fecerúntque ita fílii Israel; et collegérunt álius plus, álius minus.//[18]//Et mensi sunt//ad mensúram gomor; nec qui plus collégerat, hábuit ámplius, nec qui minus//paráverat, répperit minus, sed sínguli, iuxta id quod édere póterant,//congregavérunt.///[35]//Fílii autem Israel comedérunt man quadragínta annis, donec venírent in//terram habitábilem; hoc cibo áliti sunt, úsquequo tángerent fines terræ Chánaan.
RESPONSORIUM
(Cf. Sap 16, 20; Io 6, 32 b)
℟.//Angelórum esca nutrivísti pópulum tuum et parátum panem de cælo//præstitísti illis,
*//Omne delectaméntum in se habéntem et ad omnem gustum//aptum.
℣.//Non Móyses dedit vobis panem de cælo, sed Pater meus dat vobis panem//de cælo verum.
*//Omne delectaméntum in se habéntem et ad omnem gustum//aptum.
LECTIO ALTERA
Ex Enarratiónibus sancti Augustíni epíscopi in Psalmos
(Ps 140, 4-6: CCL 40, 2028-2029)
Passio totius corporis Christi
*Dómine, clamávi ad te, exáudi me//. Hoc omnes póssumus dícere. Hoc non//dico, totus Christus dicit. Sed magis ex persóna córporis dictum est; quia et cum//hic esset, carnem portans orávit, et ex persóna córporis orávit Patrem, et cum//oráret globi sánguinis de toto córpore eius distillábant. Sic scriptum est in//Evangélio://*Orávit Iesus inténta oratióne, et sudávit sánguinem//. Quid est de toto//córpore sánguinis efflúxio, nisi de tota Ecclésia mártyrum pássio?///*Dómine, clamávi ad te, exáudi me; inténde voci deprecatiónis meæ, dum//*clamávero ad te//. Iam finítum negótium clamándi putábas, cum díceres://*Clamávi//*ad te//? Clamásti, iam noli esse secúrus. Si finíta est tribulátio, finítus est clamor;//si autem manet tribulátio Ecclésiæ et córporis Christi usque in finem sǽculi, non//tantum dicat://*Clamávi ad te, exáudi me//, sed://*Inténde voci deprecatiónis meæ,//*dum clamávero ad te.///*Dirigátur orátio mea tamquam incénsum in conspéctu tuo; elevátio mánuum//*meárum sacrifícium vespertínum//.///Hoc de ipso cápite solére intéllegi, omnis christiánus agnóscit. Declinánte//enim iam die in vésperum, Dóminus in cruce ánimam depósuit receptúrus, non//amísit invítus. Sed tamen et ibi nos figuráti sumus. Quid enim illíus pepéndit in//ligno, nisi quod de nobis accépit? Et unde fíeri potest ut aliquándo Deus Pater//dimíttat et déserat únicum Fílium, qui útique cum illo unus Deus est? Et tamen//nostram infirmitátem figens in cruce, ubi//*vetus homo noster//, sicut dicit//Apóstolus,//*confíxus est cruci cum illo//, ex voce ipsíus hóminis nostri clamávit://*Deus meus, Deus meus, ut quid me dereliquísti?///Illud ergo est sacrifícium vespertínum, pássio Dómini, crux Dómini, oblátio//víctimæ salutáris, holocáustum accéptum Deo. Illud sacrifícium vespertínum//fecit in resurrectióne munus matutínum. Orátio ergo pure dirécta de corde fidéli,//tamquam de ara sancta surgit incénsum. Nihil est delectabílius odóre Dómini: sic//óleant omnes qui credunt.///*Vetus//ergo//*homo noster//, Apóstoli verba sunt,//*confíxus est cruci cum illo; ut//*evacuarétur//, inquit,//*corpus peccáti, ut ultra non serviámus peccáto//.
RESPONSORIUM
(Cf. Gal 2, 19. 20)
℟.//Christo confíxus sum cruci.
*//Vivo autem iam non ego, vivit vero in me//Christus.
℣.//In fide vivo Fílii Dei, qui diléxit me et trádidit semetípsum pro me.
*//Vivo//autem iam non ego, vivit vero in me Christus.
Oratio
Custódi, Dómine, quǽsumus, Ecclésiam tuam propitiatióne perpétua et, quia//sine te lábitur humána mortálitas, tuis semper auxíliis et abstrahátur a nóxiis et//ad salutária dirigátur. Per Dóminum.
FERIA IV HEBDOMADÆ II QUADRAGESIMÆ
Ad Officium lectionis
LECTIO PRIOR
De libro Exodi
17, 1-16
Aqua de petra. Pugna adversus Amalec
In diébus illis://[1]//Profécta omnis congregátio filiórum Israel de desérto Sin per//mansiónes suas iuxta sermónem Dómini castrametáti sunt in Ráphidim, ubi non//erat aqua ad bibéndum pópulo.//[2]//Qui iurgátus contra Móysen ait: «Da nobis//aquam, ut bibámus». Quibus respóndit Móyses: «Quid iurgámini contra me? Cur//tentátis Dóminum?».//[3]//Sitívit ergo ibi pópulus præ aquæ penúria et murmurávit//contra Móysen dicens: «Cur fecísti nos exíre de Ægýpto, ut occíderes nos et//líberos nostros ac iuménta siti?».//[4]//Clamávit autem Móyses ad Dóminum dicens://«Quid fáciam pópulo huic? Adhuc páululum et lapidábunt me».//[5]//Et ait Dóminus//ad Móysen: «Antecéde pópulum et sume tecum de senióribus Israel et virgam,//qua percussísti flúvium, tolle in manu tua et vade.//[6]//En ego stabo coram te ibi//super petram Horeb; percutiésque petram, et exíbit ex ea aqua, ut bibat pópulus».//Fecit Móyses ita coram senióribus Israel.//[7]//Et vocávit nomen loci illíus Massa et//Meríba, propter iúrgium filiórum Israel et quia tentavérunt Dóminum dicéntes://«Estne Dóminus in nobis an non?».///[8]//Venit autem Amalec et pugnábat contra Israel in Ráphidim.//[9]//Dixítque//Móyses ad Iósue: «Elige nobis viros et egréssus pugna contra Amalec; cras ego//stabo in vértice collis habens virgam Dei in manu mea».//[10]//Fecit Iósue, ut locútus//erat ei Móyses, et pugnávit contra Amalec; Móyses autem et Aaron et Hur//ascendérunt super vérticem collis.//[11]//Cumque leváret Móyses manus, vincébat//Israel; sin autem remisísset, superábat Amalec.//[12]//Manus autem Móysi erant//graves; suméntes ígitur lápidem posuérunt subter eum, in quo sedit; Aaron autem//et Hur sustentábant manus eius ex utráque parte. Et factum est ut manus eius non//lassaréntur usque ad occásum solis.//[13]//Vicítque Iósue Amalec et pópulum eius in//ore gládii.//[14]//Dixit autem Dóminus ad Móysen: «Scribe hoc ob monuméntum in//libro et trade áuribus Iósue; delébo enim memóriam Amalec sub cælo».//[15]//Ædificavítque Móyses altáre et vocávit nomen eius Dóminus Nissi (//*Dóminus//*vexíllum meum//) dicens://[16]//«Quia manus contra sólium Dómini://bellum Dómino erit contra Amalec//a generatióne in generatiónem».
RESPONSORIUM
(Cf. Is 12, 3. 4; cf. Io 4, 14)
℟.//Hauriétis aquas in gáudio de fóntibus Salvatóris
*//Et dicétis in die illa://Confitémini Dómino et invocáte nomen eius.
℣.//Aqua, quam ego dabo vobis, fiet in vobis fons aquæ saliéntis in vitam//ætérnam.
*//Et dicétis in die illa: Confitémini Dómino et invocáte nomen eius.
LECTIO ALTERA
Ex Tractátu sancti Irenǽi epíscopi Advérsus hǽreses
(Lib. 4, 14, 2-3; 15, 1: SCh 100, 542. 548)
Per typos discebat Israel timere Deum et perseverare in obsequiis eius
Sic Deus ab inítio hóminem quidem plasmávit propter suam munificéntiam;//patriárchas vero elégit propter illórum salútem; pópulum vero præformábat,//docens indocíbilem sequi Deum; prophétas vero præstruébat, in terra assuéscens//hóminem portáre eius Spíritum et communiónem habére cum Deo; ipse quidem//nullíus índigens, iis vero, qui índigent eius, suam præbens communiónem; et iis//qui ei complacébant fabricatiónem salútis ut architéctus delíneans, et non//vidéntibus in Ægýpto a semetípso dans manducatiónem, et iis qui inquiéti erant//in erémo dans aptíssimam legem, et his qui in bonam terram introiérunt dignam//præbens hereditátem, et iis qui convertúntur ad Patrem saginátum occídens//vítulum et primam stolam donans, multis modis compónens humánum genus ad//consonántiam salútis.///Et propter hoc Ioánnes in Apocalýpsi ait://*Et vox eius quasi vox aquárum//*multárum//. Vere enim multæ aquæ Spíritus Dei, quóniam dives et quóniam//magnus est Pater. Et per omnes illos tránsiens Verbum sine invídia utilitátem//præstábat eis qui subiécti sibi erant, omni condicióni congruéntem et aptam//legem conscríbens.///Sic autem et pópulo tabernáculi factiónem et ædificatiónem templi et//levitárum electiónem, sacrifícia quoque et oblatiónes et mundatiónes et réliquam//omnem lege statuébat deservitiónem.///Ipse quidem nullíus horum est índigens, — est enim semper plenus ómnibus//bonis, omnémque odórem suavitátis et omnes suaveoléntium vaporatiónes//habens in se, étiam ántequam Móyses esset, — fácilem autem ad idóla revérti//pópulum erudiébat, per multas vacatiónes prǽstruens eos perseveráre et servíre//Deo, per ea quæ erant secúnda ad prima vocans, hoc est per týpica ad vera et per//temporália ad ætérna et per carnália ad spiritália et per terréna ad cæléstia,//quemádmodum dictum est Móysi quóniam//*fácies ómnia secúndum typum eórum//*quæ vidísti in monte//.///Quadragínta enim diébus discébat tenére sermónes Dei et charactéres//cæléstes et imágines spiritáles et præfiguratiónes futurórum, quemádmodum et//Paulus ait://*Bibébant enim de sequénti petra, petra autem erat Christus//. Et//rursum prædíctis iis quæ in lege sunt, íntulit://*Omnia hæc autem in figúra//*veniébant illis; scripta sunt autem ad correptiónem nostram, in quos finis//*sæculórum devénit//.///Per typos ergo discébant timére Deum et perseveráre in obséquiis eius.//Itaque lex et disciplína erat illis et prophetía futurórum.
RESPONSORIUM
(Gal 3, 24-25. 23)
℟.//Lex pædagógus noster fuit in Christum, ut ex fide iustificémur;
*//At ubi//venit fides, iam non sumus sub pædagógo.
℣.//Prius quam veníret fides, sub lege custodiebámur, conclúsi in eam fidem,//quæ revelánda erat.
*//At ubi venit fides, iam non sumus sub pædagógo.
Oratio
Consérva, Dómine, famíliam tuam bonis semper opéribus erudítam et sic//præséntibus consoláre præsídiis, ut propítius ad supérna dona perdúcas. Per//Dóminum.
FERIA V HEBDOMADÆ II QUADRAGESIMÆ
Ad Officium lectionis
LECTIO PRIOR
De libro Exodi
18, 13-27
Iudices sub Moyse constituuntur
In diébus illis://[13]//Sedit Móyses, ut iudicáret pópulum, qui assistébat Móysi de//mane usque ad vésperam.//[14]//Quod cum vidísset socer eius, ómnia scílicet, quæ//agébat in pópulo, ait: «Quid est hoc, quod facis in plebe? Cur solus sedes, et//omnis pópulus præstolátur de mane usque ad vésperam?».//[15]//Cui respóndit//Móyses: «Venit ad me pópulus quærens senténtiam Dei.//[16]//Cumque accíderit eis//áliqua disceptátio, véniunt ad me, ut iúdicem inter eos et osténdam præcépta Dei//et leges eius».//[17]//At ille: «Non bonam, inquit, rem facis.//[18]//Consúmeris et tu et//pópulus iste, qui tecum est: Ultra vires tuas est negótium; solus illud non póteris//sustinére.//[19]//Sed audi verba mea atque consília, et erit Deus tecum: Esto tu pópulo//in his, quæ ad Deum pértinent, ut réferas causas ad Deum//[20]//ostendásque pópulo//præcépta et leges viámque, per quam íngredi débeant, et opus, quod fácere//débeant.//[21]//Próvide autem de omni plebe viros strénuos et timéntes Deum, in//quibus sit véritas et qui óderint avarítiam, et constítue ex eis tribúnos et//centuriónes et quinquagenários et decános,//[22]//qui iúdicent pópulum omni//témpore. Quidquid autem maius fúerit, réferant ad te et ipsi minóra tantúmmodo//iúdicent; leviúsque sit tibi, partíto cum áliis ónere.//[23]//Si hoc féceris, implébis//impérium Dei et præcépta eius póteris sustentáre, et omnis hic pópulus revertétur//ad loca sua cum pace».///[24]//Quibus audítis, Móyses fecit ómnia, quæ ille suggésserat;//[25]//et, eléctis viris//strénuis de cuncto Israel, constítuit eos príncipes pópuli, tribúnos et centuriónes//et quinquagenários et decános,//[26]//qui iudicábant plebem omni témpore. Quidquid//autem grávius erat, referébant ad eum, facilióra tantúmmodo iudicántes.//[27]//Dimisítque sócerum suum, qui revérsus ábiit in terram suam.
RESPONSORIUM
(Cf. Num 11, 25; Ex 18, 25 a)
℟.//Descéndit Dóminus per nubem et locútus est ad Móysen, áuferens de//spíritu, qui erat in eo, et dans septuagínta viris;
*//Cumque requievísset in eis//spíritus, prophetavérunt, nec ultra fecérunt.
℣.//Eléctis viris strénuis de cuncto Israel, constítuit eos Móyses príncipes//pópuli.
*//Cumque requievísset in eis spíritus, prophetavérunt, nec ultra fecérunt.
LECTIO ALTERA
Ex Tractátibus sancti Hilárii epíscopi in Psalmos
(Ps 127, 1-3: CSEL 24, 628-630)
De vero timore Domini
*Beáti omnes, qui timent Dóminum, qui ámbulant in viis eius//. Quotiescúmque//de timóre Dómini in Scriptúris est sermo, animadverténdum est numquam eum//solitárium relínqui, tamquam sufficiéntem nobis ad consummatiónem fídei, sed//súbici multa aut anteférri, ex quibus timóris Dómini rátio et perféctio//intellegátur; ut cognóscimus ex eo, quod per Salomónem in Parœmiis dictum est://*Si enim sapiéntiam ínvoces et intelléctui des vocem tuam et exquíras eam//*tamquam argéntum et tamquam thesáuros investíges eam, tunc intélleges//*timórem Dómini//.///Vidémus enim quantis usque ad timórem Dómini grádibus pervéntum est.///Ante enim invocánda sapiéntia est, et omne legéndi offícium intelléctui est//deputándum, et exquirénda ac pervestigánda est sapiéntia; et tunc timor Dómini//intellegéndus. Et quantum ad commúnem humánæ opiniónis pértinet sensum,//non ita de timóre sentítur.///Timor est enim humánæ imbecillitátis trepidátio metuéntis id pérpeti, quod//sibi nolit accídere. Exsístit autem et commovétur in nobis de reátus consciéntia,//de iure potióris, de ímpetu fortióris, de ægritúdinis causa, de feræ occúrsu et de//omnis mali passióne.///Hic ergo timor non docétur, sed ex natúra infirmitátis occúrrit. Neque quid//timéndum sit díscimus, sed terrórem suum ipsa illa nobis iníciunt, quæ timéntur.///At vero de timóre Dómini ita scriptum est://*Veníte, fílii, audíte me, timórem//*Dómini docébo vos//. Discéndus ergo Dei timor est, quia docétur. Non enim in//terróre, sed in ratióne doctrínæ est; neque ex trepidatióne natúræ est, sed//præceptórum observántia et opéribus vitæ innocéntis et cognitióne veritátis//ineúndus est.///Nobis autem timor Dei omnis in amóre est, metúmque eius diléctio perfécta//consúmmat. Dilectiónis autem nostræ in eum hoc próprium offícium est, parére//mónitis, statútis obtemperáre, pollícitis fídere. Audiámus ergo Scriptúram//dicéntem://*Et nunc, Israel; quid Dóminus Deus tuus poscit a te, nisi ut tímeas//*Dóminum Deum tuum et ámbules in ómnibus viis eius et díligas eum et custódias//*præcépta eius ex toto corde tuo et ex tota ánima tua, ut bene sit tibi?///Multæ autem sunt viæ Dómini, cum ipse tamen via sit. Sed cum de se//lóquitur, viam ipse se núncupat et ratiónem, cur se viam nuncupásset, osténdit//dicens://*Nemo enim potest ad Patrem veníre nisi per me//.///Multæ ítaque viæ interrogándæ sunt et in multis insisténdum est, ut unam,//quæ bona est, inveniámus per multórum scílicet doctrínam, unam viam vitæ//ætérnæ repertúri. Viæ enim in lege, viæ in prophétis, viæ in evangéliis, viæ in//apóstolis sunt, viæ quoque in divérsis præceptórum opéribus sunt, in quibus per//timórem Dei ambulántes beáti sunt.
RESPONSORIUM
(Eccli 2, 19; Lc 1, 50)
℟.//Qui timent Dóminum, inquírent quæ beneplácita sunt ei;
*//Et qui díligunt//eum, replebúntur lege ipsíus.
℣.//Misericórdia eius in progénies et progénies timéntibus eum.
*//Et qui//díligunt eum, replebúntur lege ipsíus.
Oratio
Deus, innocéntiæ restitútor et amátor, dírige ad te tuórum corda servórum, ut,//Spíritus tui fervóre concépto, et in fide inveniántur stábiles et in ópere efficáces.//Per Dóminum.
FERIA VI HEBDOMADÆ II QUADRAGESIMÆ
Ad Officium lectionis
LECTIO PRIOR
De libro Exodi
19, 1-19; 20, 18-21
Promissio fœderis et apparitio Domini in Sinai
[19,1]//Mense tértio egressiónis Israel de terra Ægýpti, in die hac venérunt in//solitúdinem Sínai.//[2]//Nam profécti de Ráphidim et perveniéntes usque in desértum//Sínai, castrametáti sunt in eódem loco, ibíque Israel fixit tentória e regióne//montis.///[3]//Móyses autem ascéndit ad Deum, vocavítque eum Dóminus de monte et ait://«Hæc dices dómui Iacob//et annuntiábis fíliis Israel://[4]//Vos ipsi vidístis, quæ fécerim Ægýptiis,//quómodo portáverim vos super alas aquilárum//et addúxerim ad me.//[5]//Si ergo audiéritis vocem meam//et custodiéritis pactum meum,//éritis mihi in pecúlium de cunctis pópulis;//mea est enim omnis terra.//[6]//Et vos éritis mihi regnum sacerdótum//et gens sancta.///Hæc sunt verba, quæ loquéris ad fílios Israel».///[7]//Venit Móyses et, convocátis maióribus natu pópuli, expósuit omnes//sermónes, quos mandáverat Dóminus.//[8]//Respondítque univérsus pópulus simul://«Cuncta, quæ locútus est Dóminus, faciémus». Cumque rettulísset Móyses verba//pópuli ad Dóminum,//[9]//ait ei Dóminus: «Ecce ego véniam ad te in calígine nubis,//ut áudiat me pópulus loquéntem ad te et tibi quoque credat in perpétuum».///Nuntiávit ergo Móyses verba pópuli ad Dóminum,//[10]//qui dixit ei: «Vade ad//pópulum et sanctífica illos hódie et cras; lavéntque vestiménta sua//[11]//et sint paráti//in diem tértium. In die enim tértio descéndet Dóminus coram omni plebe super//montem Sínai.//[12]//Constituésque términos pópulo per circúitum et dices: Cavéte,//ne ascendátis in montem nec tangátis fines illíus; omnis, qui tetígerit montem,//morte moriétur.//[13]//Manus non tanget eum, sed lapídibus opprimétur aut//confodiétur iáculis; sive iuméntum fúerit, sive homo, non vivet. Cum cœperit//clángere búcina, tunc ascéndant in montem».//[14]//Descendítque Móyses de monte//ad pópulum et sanctificávit eum; cumque lavíssent vestiménta sua,//[15]//ait ad eos://«Estóte paráti in diem tértium; ne appropinquétis uxóribus vestris» .///[16]//Iamque advénerat tértius dies, et mane inclarúerat; et ecce cœpérunt audíri//tonítrua ac micáre fúlgura et nubes densíssima operíre montem, clangórque//búcinæ veheméntius perstrepébat; et tímuit pópulus, qui erat in castris.//[17]//Cumque//eduxísset eos Móyses in occúrsum Dei de loco castrórum, stetérunt ad radíces//montis.//[18]//Totus autem mons Sínai fumábat, eo quod descendísset Dóminus super//eum in igne, et ascénderet fumus ex eo quasi de fornáce. Et trémuit omnis mons//veheménter.//[19]//Et sónitus búcinæ paulátim crescébat in maius; Móyses loquebátur,//et Deus respondébat ei cum voce.///[20,18]//Cunctus autem pópulus vidébat voces et lámpades et sónitum búcinæ//montémque fumántem; et pertérriti ac pavóre concússi stetérunt procul//[19]//dicéntes//Móysi: «Lóquere tu nobis, et audiémus; non loquátur nobis Deus, ne moriámur».//[20]//Et ait Móyses ad pópulum: «Nolíte timére; ut enim probáret vos, venit Deus, et//ut timor illíus esset in vobis, ne peccarétis».//[21]//Stetítque pópulus de longe;//Móyses autem accéssit ad calíginem, in qua erat Deus.
RESPONSORIUM
(Ex 19, 5 a. 6; 1 Petr 2, 9 a)
℟.//Si audiéritis vocem meam et custodiéritis pactum meum, éritis mihi in//pecúlium de cunctis pópulis;
*//Et éritis mihi regnum sacerdótum et gens sancta.
℣.//Vos genus eléctum, regále sacerdótium, gens sancta, pópulus in//acquisitiónem.
*//Et éritis mihi regnum sacerdótum et gens sancta.
LECTIO ALTERA
Ex Tractátu sancti Irenǽi epíscopi Advérsus hǽreses
(Lib. 4, 16, 2-5: SCh 100, 564-572)
Testamentum Domini
Móyses in Deuteronómio ait ad pópulum://*Dóminus Deus tuus testaméntum//*dispósuit in Horeb; et non pátribus vestris dispósuit Dóminus testaméntum hoc,//*sed ad vos//.///Quare ígitur pátribus non dispósuit testaméntum? Quóniam//*lex non est pósita//*iustis//; iusti autem patres, virtútem decálogi conscríptam habéntes in córdibus et//animábus suis, diligéntes scílicet Deum qui fecit eos et abstinéntes erga//próximum ab iniustítia; propter quod non fuit necésse admonéri eos correptóriis//lítteris, quóniam habébant in semetípsis iustítiam legis.///Cum autem hæc iustítia et diléctio quæ erat erga Deum cessísset in//obliviónem et exstíncta esset in Ægýpto, necessário Deus propter multam suam//erga hómines benevoléntiam semetípsum ostendébat per vocem.///Et edúxit de Ægýpto pópulum in virtúte, uti rursus fíeret homo discípulus et//sectátor Dei; et affligébat indício audiéntes, ut non contémneret eum qui se fecit.///Et manna cibávit eum, uti rationálem accíperet escam, quemádmodum et//Móyses in Deuteronómio ait://*Et cibávit te manna, quod non sciébant patres tui,//*uti cognóscas quóniam non in pane solo vivet homo, sed in omni verbo Dei quod//*procédit de ore eius vivet homo//.///Et erga Deum dilectiónem præcipiébat et eam quæ ad próximum est iustítiam//insinuábat, ut neque iniústus neque indígnus sit Deo, prǽstruens hóminem per//decálogum in suam amicítiam et eam quæ circa próximum est concórdiam; quæ//quidem ipsi próderant hómini, nihil tamen indigénte Deo ab hómine.///Hæc autem gloriósum quidem faciébant hóminem, id quod déerat ei//adimpléntia, id est amicítiam Dei, Deo autem præstábant nihil; nec enim//indigébat Deus dilectióne hóminis.///Déerat autem hómini glória Dei, quam nullo modo póterat percípere, nisi per//eam obsequéntiam quæ est erga eum. Et propter hoc íterum Móyses ait eis://*Elige//*vitam, ut vivas tu et semen tuum: dilígere Dóminum Deum tuum, exaudíre vocem//*eius et apprehéndere eum; quóniam hæc est vita tua et longitúdo diérum tuórum//.///In quam vitam prǽstruens hóminem, decálogi quidem verba ipse per//semetípsum ómnibus simíliter Dóminus locútus est; et ídeo simíliter pérmanent//apud nos, extensiónem et augméntum, sed non dissolutiónem accipiéntia per//carnálem eius advéntum.///Servitútis autem præcépta separátim per Móysen præcépit pópulo, apta//illórum eruditióni sive castigatióni, quemádmodum ipse Móyses ait://*Et mihi//*præcépit Dóminus in témpore illo docére vobis iustificatiónes et iudícia//.///Hæc ergo quæ in servitútem et in signum data sunt illis circumscrípsit novo//libertátis testaménto; quæ autem naturália et liberália et commúnia ómnium auxit//et dilatávit, sine invídia lárgiter donans homínibus per adoptiónem Patrem scire//Deum et dilígere eum ex toto corde et sine aversatióne sequi eius Verbum.
RESPONSORIUM

℟.//Móyses, fámulus Dómini, ieiunávit quadragínta diébus et quadragínta//nóctibus,
*//Ut legem Dómini mererétur accípere.
℣.//Ascéndens Móyses in montem Sínai ad Dóminum, fuit ibi quadragínta//diébus et quadragínta nóctibus.
*//Ut legem Dómini mererétur accípere.
Oratio
Da, quǽsumus, omnípotens Deus, ut, sacro nos purificánte pæniténtiæ//stúdio, sincéris méntibus ad sancta ventúra fácias perveníre. Per Dóminum.
SABBATO HEBDOMADÆ II QUADRAGESIMÆ
Ad Officium lectionis
LECTIO PRIOR
De libro Exodi
20, 1-17
Lex in Sinai datur
In diébus illis://[1]//Locútus est Deus cunctos sermónes hos:///[2]//«Ego sum Dóminus Deus tuus, qui edúxi te de terra Ægýpti, de domo//servitútis.///[3]//Non habébis deos aliénos coram me.///[4]//Non fácies tibi scúlptile neque omnem similitúdinem eórum, quæ sunt in//cælo désuper et quæ in terra deórsum et quæ in aquis sub terra.//[5]//Non adorábis ea//neque coles, quia ego sum Dóminus Deus tuus, Deus zelótes vísitans iniquitátem//patrum in fíliis in tértiam et quartam generatiónem eórum, qui odérunt me,//[6]//et//fáciens misericórdiam in mília his, qui díligunt me et custódiunt præcépta mea.///[7]//Non assúmes nomen Dómini Dei tui in vanum, nec enim habébit insóntem//Dóminus eum, qui assúmpserit nomen Dómini Dei sui frustra.///[8]//Meménto, ut diem sábbati sanctífices.//[9]//Sex diébus operáberis et fácies//ómnia ópera tua;//[10]//séptimus autem dies sábbatum Dómino Deo tuo est: non//fácies omne opus tu et fílius tuus et fília tua, servus tuus et ancílla tua, iuméntum//tuum et ádvena, qui est intra portas tuas.//[11]//Sex enim diébus fecit Dóminus cælum//et terram et mare et ómnia, quæ in eis sunt, et requiévit in die séptimo; idcírco//benedíxit Dóminus diéi sábbati et sanctificávit eum.///[12]//Honóra patrem tuum et matrem tuam, ut sis longǽvus super terram, quam//Dóminus Deus tuus dabit tibi.//[13]//Non occídes.//[14]//Non mœcháberis.//[15]//Non furtum fácies.//[16]//Non loquéris contra próximum tuum falsum testimónium.///[17]//Non concupísces domum próximi tui: non desiderábis uxórem eius, non//servum, non ancíllam, non bovem, non ásinum, nec ómnia, quæ illíus sunt».
RESPONSORIUM
(Ps 18 (19), 8. 9 b; Rom 13, 8 b. 10 b)
℟.//Lex Dómini immaculáta, refíciens ánimam; testimónium Dómini fidéle,//sapiéntiam præstans párvulis.
*//Præcéptum Dómini lúcidum, illúminans óculos.
℣.//Qui díligit próximum, legem implévit; plenitúdo legis est diléctio.
*//Præcéptum Dómini lúcidum, illúminans óculos.
LECTIO ALTERA
Ex Tractátu sancti Ambrósii epíscopi De fuga sǽculi
(Cap. 6, 36; 7, 44; 8, 45: 9, 52: CSEL 32, 192. 198-199. 204)
Adhæreamus Deo, uni vero bono
Ubi cor hóminis, ibi et thesáurus eius est; non enim solet bonum datum//deprecántibus Dóminus denegáre.///Ergo, quia bonus Dóminus est et máxime sustinéntibus se bonus est, ipsi//adhæreámus, cum ipso simus tota ánima nostra, toto corde, tota virtúte, ut simus//in lúmine eius et videámus eius glóriam et delectatiónis supérnæ fruámur grátia;//ad illud ígitur bonum erigámus ánimos et in illo simus atque in ipso vivámus,//ipsi adhæreámus, quod est supra omnem mentem et omnem consideratiónem et//pace útitur perpétua ac tranquillitáte; pax autem supra omnem mentem est et//supra omnem sensum.///Hoc est bonum, quod pénetrat ómnia, et omnes in ipso vívimus atque ex ipso//pendémus, ipsum autem nihil supra se habet, sed est divínum; nemo enim bonus//nisi unus Deus, quod ergo bonum divínum et quod divínum bonum, et ídeo//dícitur://*Aperiénte te manum, implebúntur ómnia bonitáte//; per bonitátem enim//Dei, nobis univérsa tribuúntur mérito bona, quibus nihil admíxtum est mali.///Hæc bona promíttit Scriptúra fidélibus dicens://*Quæ bona sunt terræ//*manducábitis//.///Mórtui sumus cum Christo; mortem Christi in córpore nostro circumférimus,//ut et vita Christi in nobis manifestétur. Non ergo iam nostram illam vitam, sed//Christi vitam vívimus, vitam innocéntiæ, vitam castimóniæ, vitam simplicitátis//omniúmque virtútum. Cum Christo resurréximus, in ipso vivámus, in ipso//ascendámus, ut serpens calcáneum nostrum quod vúlneret in terris reperíre non//possit.///Fugiámus hinc. Potes ánimo fúgere, etsi retinéris córpore, potes et hic esse et//adésse ad Dóminum, si illi adhǽreat ánima tua, si post ipsum cogitatiónibus tuis//ámbules, si fide, non spécie, vias eius sequáris, si ad ipsum confúgias; est enim//refúgium et virtus, cui dicit David://*Ad te confúgi et non sum decéptus//.///Ergo quia Deus refúgium, Deus autem in cælo et supra cælos, útique hinc illo//fugiéndum est, ubi pax, ubi réquies ab opéribus, ubi epulémur sábbatum//magnum, sicut dixit Móyses://*Et erunt sábbata terræ vobis escæ//. Epulatórium//enim et plenum iucunditátis et tranquillitátis est requiéscere in Deo et eius//delectatiónem vidére.///Fugiámus sicut cervi ad fontes aquárum; quod sitiébat David, sítiat et nostra//ánima; quis est ille fons? Audi dicéntem://*Quóniam apud te est fons vitæ//; huic//fonti dicat ánima mea://*Quando véniam et parébo ante fáciem tuam?//Fons enim//Deus est.
RESPONSORIUM
(Mt 22, 37-38; cf. Deut 10, 12)
℟.//Díliges Dóminum Deum tuum in toto corde tuo et in tota ánima tua et in//tota mente tua:
*//Hoc est magnum et primum mandátum.
℣.//Quid Dóminus petit a te, nisi ut tímeas Dóminum Deum tuum et díligas//eum ac sérvias Dómino Deo tuo in toto corde tuo et in tota ánima tua?
*//Hoc est//magnum et primum mandátum.
Oratio
Deus, qui nos gloriósis remédiis in terris adhuc pósitos iam cæléstium rerum//facis esse consórtes, tu, quǽsumus, in ista qua vívimus nos vita gubérna ut ad//illam, in qua ipse es, lucem perdúcas. Per Dóminum.
DOMINICA III QUADRAGESIMÆ
Ad Officium lectionis
LECTIO PRIOR
De libro Exodi
22, 19 — 23, 9
Leges de advena et paupere (Codex fœderis)
Hæc dicit Dóminus://[22,19]//Qui ímmolat diis, occidétur, præter Dómino soli.///[20]//Advenam non ópprimes neque afflíges eum; ádvenæ enim et ipsi fuístis in//terra Ægýpti.///[21]//Víduæ et pupíllo non nocébitis.//[22]//Si læséritis eos, vociferabúntur ad me et//ego áudiam clamórem eórum;//[23]//et indignábitur furor meus percutiámque vos//gládio et erunt uxóres vestræ víduæ et fílii vestri pupílli.///[24]//Si pecúniam mútuam déderis in pópulo meo páuperi, qui hábitat tecum, non//eris ei quasi créditor; non imponétis ei usúram.///[25]//Si pignus a próximo tuo accéperis pállium, ante solis occásum reddes ei;//[26]//ipsum enim est solum, quo operítur, induméntum carnis eius, nec habet áliud, in//quo dórmiat; si clamáverit ad me, exáudiam eum, quia miséricors sum.///[27]//Deo non détrahes, et príncipi pópuli tui non maledíces.///[28]//Abundántiam áreæ tuæ et torculáris tui non tardábis réddere.///Primogénitum filiórum tuórum dabis mihi.///[29]//De bobus quoque et óvibus simíliter fácies: septem diébus sit cum matre//sua, die octávo reddes illum mihi.///[30]//Viri sancti éritis mihi; carnem animális in agro dilaceráti non comedétis, sed//proiciétis cánibus.///[23,1]//Non suscípies famam falsam, nec iunges manum tuam cum ímpio, ut dicas//falsum testimónium.///[2]//Non sequéris turbam ad faciéndum malum; nec in iudício plurimórum//acquiésces senténtiæ, ut a vero dévies.///[3]//Páuperis quoque non miseréberis in iudício.///[4]//Si occúrreris bovi inimíci tui aut ásino erránti, reduc ad eum.///[5]//Si víderis ásinum odiéntis te iacére sub ónere suo, non pertransíbis, sed//sublevábis cum eo.///[6]//Non pervértes iudícium páuperis in lite eius.///[7]//Mendácium fúgies. Insóntem et iustum non occídes, quia avérsor ímpium.///[8]//Nec accípies múnera, quæ excǽcant étiam prudéntes et subvértunt verba//iustórum.///[9]//Peregrínum non ópprimes; scitis enim advenárum ánimas, quia et ipsi//peregríni fuístis in terra Ægýpti.
RESPONSORIUM
(Ps 81 (82), 3-4; cf. Iac 2, 5)
℟.//Iudicáte egéno et pupíllo, húmilem et páuperem iustificáte.
*//Erípite//páuperem et egénum de manu peccatóris liberáte.
℣.//Páuperes elégit Deus in hoc mundo, dívites in fide et herédes regni.
*//Erípite páuperem et egénum de manu peccatóris liberáte.
LECTIO ALTERA
Ex Tractátibus sancti Augustíni epíscopi in Ioánnem
(Tract. 15, 10-12. 16-17: CCL 36, 154-156)
Venit mulier de Samaria haurire aquam
*Et venit múlier//. Forma Ecclésiæ, non iam iustificátæ, sed iam iustificándæ;//nam hoc agit sermo. Venit ignára, invénit eum, et ágitur cum illa. Videámus//quid, videámus quare//*venit múlier de Samaría hauríre aquam//. Samaritáni ad//Iudæórum gentem non pertinébant; alienígenæ enim fuérunt. Pértinet ad//imáginem rei, quod ab alienígenis venit ista múlier, quæ typum gerébat//Ecclésiæ; ventúra enim erat Ecclésia de géntibus, alienígena a génere Iudæórum.///Audiámus ergo in illa nos, et in illa agnoscámus nos, et in illa grátias Deo//agámus pro nobis. Illa enim figúra erat, non véritas; quia et ipsa præmísit//figúram, et facta est véritas. Nam crédidit in eum, qui de illa figúram nobis//prætendébat.//*Venit//ergo//*hauríre aquam//. Simplíciter vénerat hauríre aquam, sicut//solent vel viri vel féminæ.///*Dicit ei Iesus:////*Da mihi bíbere. Discípuli enim eius abíerant in civitátem, ut//*cibos émerent. Dicit ergo ei múlier illa Samaritána: Quómodo tu, Iudǽus cum//*sis, bíbere a me poscis, quæ sum múlier Samaritána? Non enim coutúntur Iudǽi//*Samaritánis//.///Vidétis alienígenas: omníno vásculis eórum Iudǽi non utebántur. Et quia//ferébat secum múlier vásculum unde aquam hauríret, eo miráta est, quia Iudǽus//petébat ab ea bíbere, quod non solébant fácere Iudǽi. Ille autem, qui bíbere//quærébat, fidem ipsíus mulíeris sitiébat.///Dénique audi quis petat bíbere.//*Respóndit Iesus et dixit ei: Si scires donum//*Dei et quis est qui dicit tibi “Da mihi bíbere”, tu fórsitan petísses ab eo et//*dedísset tibi aquam vivam//.///Petit bíbere, et promíttit bíbere. Eget quasi acceptúrus, et áffluit tamquam//satiatúrus.//*Si scires//, inquit,//*donum Dei//. Donum Dei est Spíritus Sanctus. Sed//adhuc mulíeri tecte lóquitur, et paulátim intrat in cor. Fortássis iam docet. Quid//enim ista hortatióne suávius et benígnius?//*Si scires donum Dei et scires quis est//*qui dicit tibi “Da mihi bíbere”, tu fórsitan péteres et daret tibi aquam vivam.///De qua ergo aqua datúrus est, nisi de illa de qua dictum est://*Apud te est fons//*vitæ//? Nam quómodo sítient qui//*inebriabúntur ab ubertáte domus tuæ//?///Promittébat ergo sagínam quamdam et satietátem Spíritus Sancti, et illa//nondum intellegébat; et non intéllegens, quid respondébat?//*Dicit ad eum múlier://*Dómine, da mihi hanc aquam, ut non sítiam, neque véniam huc hauríre//. Ad//labórem indigéntia cogébat, et labórem infírmitas recusábat. Utinam audíret://*Veníte ad me, omnes qui laborátis et oneráti estis, et ego vos refíciam!//Hoc enim//ei dicébat Iesus, ut iam non laboráret; sed illa nondum intellegébat.
RESPONSORIUM
(Cf. Io 7, 37-39; 4, 14)
℟.//Clamávit Iesus: Si quis sitit, véniat ad me et bibat, qui credit in me,//flúmina de ventre eius fluent aquæ vivæ.
*//Hoc autem dixit de Spíritu, quem//acceptúri erant qui credíderant in eum.
℣.//Qui bíberit ex aqua, quam ego dabo ei, non sítiet in ætérnum.
*//Hoc autem//dixit de Spíritu, quem acceptúri erant qui credíderant in eum.
Oratio
Deus, ómnium misericordiárum et totíus bonitátis auctor, qui peccatórum//remédia in ieiúniis, oratiónibus et eleemósynis demonstrásti, hanc humilitátis//nostræ confessiónem propítius intuére, ut, qui inclinámur consciéntia nostra, tua//semper misericórdia sublevémur. Per Dóminum.
FERIA II HEBDOMADÆ III QUADRAGESIMÆ
Ad Officium lectionis
LECTIO PRIOR
De libro Exodi
24, 1-18
Pactio fœderis in monte Sinai
In diébus illis://[1]//Dixit Dóminus Móysi: «Ascénde ad Dóminum, tu et Aaron,//Nadab et Abíu et septuagínta senes ex Israel, et adorábitis procul.//[2]//Solúsque//Móyses ascéndet ad Dóminum, et illi non appropinquábunt, nec pópulus//ascéndet cum eo».///[3]//Venit ergo Móyses et narrávit plebi ómnia verba Dómini atque iudícia;//respondítque omnis pópulus una voce: «Omnia verba Dómini, quæ locútus est,//faciémus».//[4]//Scripsit autem Móyses univérsos sermónes Dómini; et mane//consúrgens ædificávit altáre ad radíces montis et duódecim lápides per duódecim//tribus Israel.//[5]//Misítque iúvenes de fíliis Israel, et obtulérunt holocáusta;//immolaverúntque víctimas pacíficas Dómino vítulos.//[6]//Tulit ítaque Móyses//dimídiam partem sánguinis et misit in cratéras; partem autem resíduam respérsit//super altáre.//[7]//Assuménsque volúmen fœderis legit, audiénte pópulo, qui//dixérunt: «Omnia, quæ locútus est Dóminus, faciémus et érimus obœdiéntes».//[8]//Ille vero sumptum sánguinem respérsit in pópulum et ait: «Hic est sanguis//fœderis, quod pépigit Dóminus vobíscum super cunctis sermónibus his».///[9]//Ascenderúntque Móyses et Aaron, Nadab et Abíu et septuagínta de//senióribus Israel.//[10]//Et vidérunt Deum Israel, et sub pédibus eius quasi opus//lápidis sapphiríni et quasi ipsum cælum, cum serénum est.//[11]//Nec in eléctos//filiórum Israel misit manum suam; viderúntque Deum et comedérunt ac//bibérunt.///[12]//Dixit autem Dóminus ad Móysen: «Ascénde ad me in montem et esto ibi;//dabóque tibi tábulas lapídeas et legem ac mandáta, quæ scripsi, ut dóceas eos».//[13]//Surrexérunt Móyses et Iósue miníster eius; ascendénsque Móyses in montem//Dei//[14]//senióribus ait: «Exspectáte hic, donec revertámur ad vos. Habétis Aaron et//Hur vobíscum; si quid natum fúerit quæstiónis, referétis ad eos».///[15]//Cumque ascendísset Móyses in montem, opéruit nubes montem;//[16]//et//habitávit glória Dómini super Sínai tegens illum nube sex diébus; séptimo autem//die vocávit eum de médio calíginis.//[17]//Erat autem spécies glóriæ Dómini quasi//ignis ardens super vérticem montis in conspéctu filiórum Israel.//[18]//Ingressúsque//Móyses médium nébulæ ascéndit in montem; et fuit ibi quadragínta diébus et//quadragínta nóctibus.
RESPONSORIUM
(Eccli 45, 5. 6; Act 7, 38 a)
℟.//Audítam fecit Deus Móysi vocem suam et indúxit illum in nubem;
*//Et//dedit illi coram præcépta et legem vitæ et disciplínæ, docére Iacob testaméntum//suum et iudícia sua Israel.
℣.//Hic est qui fuit in ecclésia in solitúdine cum ángelo qui loquebátur ei in//monte Sínai.
*//Et dedit illi coram præcépta et legem vitæ et disciplínæ, docére//Iacob testaméntum suum et iudícia sua Israel.
LECTIO ALTERA
Ex Homilíis sancti Basilíi Magni epíscopi
(Hom. 20, De humilitate, 3: PG 31, 530-531)
Qui gloriatur, in Domino glorietur
*Ne gloriétur sápiens in sapiéntia sua et ne gloriétur fortis in fortitúdine sua//*et ne gloriétur dives in divítiis suis//.///Sed quænam est vera gloriátio, et in quo magnus est homo?//*In hoc//, inquit,//*gloriétur qui gloriátur, si cognóscit ac intéllegit quod ego sim Dóminus//.///Hæc est sublímitas hóminis, hæc est glória atque maiéstas, vere cognóscere//quod magnum est, eíque adhærére, et glóriam a Dómino glóriæ conquírere. Ait//enim Apóstolus://*Qui gloriátur, in Dómino gloriétur//; ubi dicit://*Christus factus est//*nobis sapiéntia a Deo et iustítia et sanctificátio et redémptio; ut quemádmodum//*scriptum est: Qui gloriátur, in Dómino gloriétur//.///Hæc est enim perfécta ac íntegra in Deo gloriátio, cum quis non ob suam//iustítiam extóllitur, sed novit destítui se quidem vero iustítia, verum sola in//Christum fide iustificátum esse.///Atque in hoc gloriátur Paulus, quod iustítiam suam contémnat; quærat vero//eam, quæ per Christum est, quæ ex Deo est, iustítiam in fide; ut cognóscat illum//et virtútem resurrectiónis eius et communiónem afflictiónum ipsíus, confórmis//factus morti eius, si quo modo ad resurrectiónem mortuórum pertíngat.///Hic cécidit supérbiæ altitúdo omnis. Nihil unde gloriári queas relíctum est//tibi, o homo, cuius vidélicet gloriátio ac spes sita in eo sit, ut mortífices tua//ómnia, quærásque futúram in Christo vitam; cuius cum habeámus primítias, iam//in his sumus, omníno in grátia ac dono Dei vivéntes.///Et Deus quidem est,//*qui operátur in nobis et velle et effícere, pro bona//*voluntáte//. Rursus Deus sapiéntiam suam, quam in nostram glóriam//prædestinávit, revélat per Spíritum suum.///Præstat Deus vires ac robur in labóribus.//*Abundántius ómnibus laborávi//,//inquit Paulus;//*non ego autem, sed grátia Dei, quæ est mecum//.///Eximit Deus de perículis præter omnem humánam spem.//*Ipsi//, inquit,//*in//*nobismetípsis respónsum mortis habúimus, ut non simus fidéntes in nobis, sed in//*Deo, qui súscitat mórtuos; qui ex tanta morte nos erípuit et éripit; in quem//*sperámus, quóniam et adhuc erípiet//.
RESPONSORIUM
(Sap 15, 3; Io 17, 3)
℟.//Nosse te, Deus, consummáta iustítia est
*//Et scire virtútem tuam, radix est//immortalitátis.
℣.//Hæc est vita ætérna, ut cognóscant te solum verum Deum et, quem misísti,//Iesum Christum.
*//Et scire virtútem tuam, radix est immortalitátis.
Oratio
Ecclésiam tuam, Dómine, miserátio continuáta mundet et múniat et, quia//sine te non potest salva consístere, tuo semper múnere gubernétur. Per//Dóminum.
FERIA III HEBDOMADÆ III QUADRAGESIMÆ
Ad Officium lectionis
LECTIO PRIOR
De libro Exodi
32, 1-20
Vitulus aureus
In diébus illis://[1]//Videns pópulus quod moram fáceret descendéndi de monte//Móyses, congregátus ad Aaron dixit: «Surge, fac nobis deos, qui nos præcédant;//Móysi enim, huic viro, qui nos edúxit de terra Ægýpti, ignorámus quid//accíderit».//[2]//Dixítque ad eos Aaron: «Tóllite ináures áureas de uxórum//filiorúmque et filiárum vestrárum áuribus et afférte ad me».//[3]//Fecítque omnis//pópulus, quæ iússerat, déferens ináures ad Aaron.//[4]//Quas cum ille accepísset,//formávit stilo imáginem et fecit ex eis vítulum conflátilem. Dixerúntque: «Hi//sunt dii tui, Israel, qui te eduxérunt de terra Ægýpti!».//[5]//Quod cum vidísset//Aaron, ædificávit altáre coram eo et præcónis voce clamávit dicens: «Cras//sollémnitas Dómini est».//[6]//Surgentésque mane áltero die obtulérunt holocáusta et//hóstias pacíficas; et sedit pópulus manducáre et bíbere et surrexérunt lúdere.///[7]//Locútus est autem Dóminus ad Móysen: «Vade, descénde; peccávit pópulus//tuus, quem eduxísti de terra Ægýpti.//[8]//Recessérunt cito de via, quam præcépi eis,//fecerúntque sibi vítulum conflátilem et adoravérunt atque immolántes ei hóstias//dixérunt: “Isti sunt dii tui, Israel, qui te eduxérunt de terra Ægýpti!”».//[9]//Rursúmque ait Dóminus ad Móysen: «Cerno quod pópulus iste duræ cervícis//sit;//[10]//dimítte me, ut irascátur furor meus contra eos et déleam eos faciámque te in//gentem magnam».///[11]//Móyses autem orábat Dóminum Deum suum dicens: «Cur, Dómine,//iráscitur furor tuus contra pópulum tuum, quem eduxísti de terra Ægýpti in//fortitúdine magna et in manu robústa?//[12]//Ne, quæso, dicant Ægýptii: “Cállide//edúxit eos, ut interfíceret in móntibus et deléret e terra”. Quiéscat ira tua, et esto//placábilis super nequítia pópuli tui.//[13]//Recordáre Abraham, Isaac et Israel//servórum tuórum, quibus iurásti per temetípsum dicens: “Multiplicábo semen//vestrum sicut stellas cæli et univérsam terram hanc, de qua locútus sum, dabo//sémini vestro, et possidébitis eam semper”».//[14]//Placatúsque est Dóminus, ne//fáceret malum, quod locútus fúerat advérsus pópulum suum.///[15]//Et revérsus est Móyses de monte portans duas tábulas testimónii in manu//sua scriptas ex utráque parte//[16]//et factas ópere Dei; scriptúra quoque Dei erat//sculpta in tábulis.//[17]//Audiens autem Iósue tumúltum pópuli vociferántis dixit ad//Móysen: «Ululátus pugnæ audítur in castris».//[18]//Qui respóndit://«Non est clamor vincéntium//neque clamor fugiéntium,//sed clamórem cantántium//ego áudio».///[19]//Cumque appropinquásset ad castra, vidit vítulum et choros; iratúsque valde//proiécit de manu tábulas et confrégit eas ad radíces montis.//[20]//Arripiénsque//vítulum, quem fécerant, combússit et contrívit usque ad púlverem, quem sparsit//in aquam et dedit ex eo potum fíliis Israel.
RESPONSORIUM
(Ps 105 (106), 20. 21. 22; cf. Rom 1, 21. 23)
℟.//Mutavérunt glóriam Dómini in similitúdinem tauri comedéntis fenum.
*//Oblíti sunt Deum qui salvávit eos, qui fecit magnália in Ægýpto, terribília in//mari Rubro.
℣.//Obscurátum est insípiens cor eórum; mutavérunt glóriam incorruptíbilis//Dei in similitúdinem imáginis corruptíbilis.
*//Oblíti sunt Deum qui salvávit eos,//qui fecit magnália in Ægýpto, terribília in mari Rubro.
LECTIO ALTERA
Ex Sermónibus sancti Petri Chrysólogi epíscopi
(Sermo 43: PL 52, 320. 322)
Quod oratio pulsat, impetrat ieunium, misericordia accipit
Tria sunt, tria, fratres, per quæ stat fides, constat devótio, manet virtus.//Orátio, ieiúnium, misericórdia. Quod orátio pulsat, ímpetrat ieiúnium,//misericórdia áccipit. Orátio, misericórdia, ieiúnium, sunt hæc tria unum, dant//hæc sibi ínvicem vitam.///Est namque oratiónis ánima ieiúnium, ieiúnii vita misericórdia est. Hæc//nemo rescíndat, nésciunt separári. Horum qui unum tantum habet, vel ista qui//simul non habet, nihil habet. Ergo qui orat, ieiúnet; qui ieiúnat, misereátur;//áudiat peténtem, qui petens optat audíri; audítum Dei áperit sibi, qui suum//supplicánti non claudit audítum.///Ieiúnium ieiunátor intéllegat; esuriéntem séntiat qui vult Deum sentíre quod//ésurit; misereátur qui misericórdiam sperat; pietátem qui quærit, fáciat; qui//præstári sibi vult, præstet. Improbus petítor est qui, quod álii negat, sibi póstulat.///Homo, esto tibi misericórdiæ forma; sic quómodo vis, quantum vis, quam//cito vis, misericórdiam tibi fíeri; tam cito áliis tantum, táliter ipse miserére.///Ergo orátio, misericórdia, ieiúnium, sint unum patrocínium pro nobis ad//Deum, pro nobis hæc advocátio sint una, una hæc pro nobis orátio sint trifórmis.///Quod ergo contémptu perdídimus, ieiúniis conquirámus; ánimas nostras//ieiúniis immolémus, quia nihil est quod Deo præstántius offérre possímus,//probánte Prophéta, cum dicit://*Sacrifícium Deo spíritus contribulátus; cor//*contrítum et humiliátum Deus non spernit//.///Homo, offer Deo ánimam tuam, et offer oblatiónem ieiúnii, ut sit pura hóstia,//sacrifícium sanctum, vivens víctima, quæ et tibi máneat, et data sit Deo. Hoc qui//non déderit Deo, excusátus non erit, quia datúrus se non potest non habére.///Sed accépta ut sint ista, misericórdia subsequátur; ieiúnium non gérminat, si//de misericórdia non rigétur, siccátur ieiúnium misericórdiæ siccitáte; quod imber//terris, hoc ieiúnio misericórdia est. Quamvis cor éxcolat, carnem mundet,//eradícet vítia, virtútes serat, si misericórdiæ fluénta non déderit, fructum non//cólligit ieiunátor.///Ieiunátor, ager tuus misericórdia ieiunánte ieiúnat; ieiunátor, quod tu in//misericórdia fúderis, tibi in hórreo hoc redúndat. Homo, ergo, ne servándo//perdas, cóllige prorogándo; homo, dando páuperi, da tibi; quia, quod tu álteri//non relíqueris, non habébis.
RESPONSORIUM
(Cf. Tob 12, 8 a. 9)
℟.//Bona est orátio cum ieiúnio et eleemósyna cum iustítia
*//Quóniam ipsa est//quæ a morte líberat et purgat omne peccátum.
℣.//Qui fáciunt eleemósynam saturabúntur vita.
*//Quóniam ipsa est quæ a//morte líberat et purgat omne peccátum.
Oratio
Grátia tua ne nos, quǽsumus, Dómine, derelínquat, quæ et sacræ nos déditos//fáciat servitúti, et tuam nobis opem semper acquírat. Per Dóminum.
FERIA IV HEBDOMADÆ III QUADRAGESIMÆ
Ad Officium lectionis
LECTIO PRIOR
De libro Exodi
33, 7-11. 18-23; 34, 5-9. 29-35
Plena Dei revelatio Moysi facta
In diébus illis://[33,7]//Móyses tollens tabernáculum teténdit ei extra castra procul//vocavítque nomen eius Tabernáculum convéntus. Et omnis, qui quærébat//Dóminum, egrediebátur ad tabernáculum convéntus extra castra.//[8]//Cumque//egrederétur Móyses ad tabernáculum, surgébat univérsa plebs et stabat//unusquísque in óstio papiliónis sui; aspiciebántque tergum Móysi, donec//ingrederétur tabernáculum.//[9]//Ingrésso autem illo tabernáculum, descendébat//colúmna nubis et stabat ad óstium loquebatúrque cum Móyse,//[10]//cernéntibus//univérsis quod colúmna nubis staret ad óstium tabernáculi. Stabántque ipsi et//adorábant per fores tabernaculórum suórum.//[11]//Loquebátur autem Dóminus ad//Móysen fácie ad fáciem, sicut solet loqui homo ad amícum suum. Cumque ille//reverterétur in castra, miníster eius Iósue fílius Nun puer non recedébat de médio//tabernáculi.///Dixit Móyses ad Dóminum://[18]//«Osténde mihi glóriam tuam».//[19]//Respóndit://«Ego osténdam omne bonum tibi et vocábo in nómine Dómini coram te; et//miserébor, cui volúero, et clemens ero, in quem mihi placúerit».//[20]//Rursúmque ait://«Non póteris vidére fáciem meam; non enim vidébit me homo et vivet».//[21]//Et//íterum: «Ecce, inquit, est locus apud me, stabis super petram;//[22]//cumque transíbit//glória mea, ponam te in forámine petræ et prótegam déxtera mea, donec//tránseam;//[23]//tollámque manum meam, et vidébis posterióra mea; fáciem autem//meam vidére non póteris».///[34,5]//Cumque descendísset Dóminus per nubem, stetit Móyses cum eo vocans in//nómine Dómini.//[6]//Et tránsiens coram eo clamávit: «Dóminus, Dóminus Deus,//miséricors et clemens, pátiens et multæ miseratiónis ac verax,//[7]//qui custódit//misericórdiam in mília, qui aufert iniquitátem et scélera atque peccáta nihil//autem impunítum sinit, qui reddit iniquitátem patrum in fíliis ac nepótibus in//tértiam et quartam progéniem».//[8]//Festinúsque Móyses curvátus est pronus in//terram et adórans//[9]//ait: «Si invéni grátiam in conspéctu tuo, Dómine, óbsecro, ut//gradiáris nobíscum; pópulus quidem duræ cervícis est, sed tu áuferes iniquitátes//nostras atque peccáta nosque possidébis».///[29]//Cumque descénderet Móyses de monte Sínai, tenébat duas tábulas//testimónii et ignorábat quod resplendéret cutis faciéi suæ ex consórtio sermónis//Dómini.//[30]//Vidéntes autem Aaron et fílii Israel resplendére cutem faciéi Móysi,//timuérunt prope accédere;//[31]//vocatíque ab eo revérsi sunt tam Aaron quam//príncipes synagógæ. Et postquam locútus est ad eos,//[32]//venérunt ad eum étiam//omnes fílii Israel; quibus præcépit cuncta, quæ audíerat a Dómino in monte//Sínai.///[33]//Impletísque sermónibus, pósuit velámen super fáciem suam,//[34]//quod//ingréssus ad Dóminum et loquens cum eo auferébat, donec exíret; et tunc//loquebátur ad fílios Israel ómnia, quæ sibi fúerant imperáta.//[35]//Qui vidébant//cutem faciéi Móysi resplendére, sed operiébat ille rursus fáciem suam, donec//ingréssus loquerétur cum eo.
RESPONSORIUM
(Cf. 2 Cor 3, 13. 18. 15)
℟.//Ponébat Móyses velámen super fáciem suam, ut non inténderent fílii Israel//in finem eius.
*//Nos vero omnes, reveláta fácie glóriam Dómini speculántes, in//eándem imáginem transformámur a claritáte in claritátem, tamquam a Dómini//Spíritu.
℣.//Usque in hodiérnum diem, velámen est pósitum super cor eórum.
*//Nos//vero omnes, reveláta fácie glóriam Dómini speculántes, in eándem imáginem//transformámur a claritáte in claritátem, tamquam a Dómini Spíritu.
LECTIO ALTERA
E Libro sancti Theóphili Antiochéni epíscopi ad Autólycum
(Lib. 1, 2. 7: PG 6, 1026-1027. 1035)
Beati mundo corde, quoniam ipsi Deum videbunt
Si dicas: Osténde mihi Deum tuum; dicam tibi: Osténde mihi hóminem tuum//et ego tibi osténdam Deum meum. Proínde osténde an óculi mentis tuæ vídeant//et aures cordis tui áudiant.///Quemádmodum enim, qui vident óculis córporis, percípiunt quæ in hac vita//terréna peragúntur, ac ea quæ inter se dífferunt explórant, lucem et ténebras,//album et nigrum, defórme et formósum, concínnum et inconcínnum, apte//diménsum et inépte, pártibus excédens et mútilum; quod idem étiam de iis//dicéndum, quæ sub aures cadunt, acútis sonis aut grávibus aut iucúndis; ita étiam//se habent aures cordis et óculi mentis, ut Deum vidére possint.///Vidétur enim Deus ab iis qui eum vidére possunt, síquidem óculos mentis//apértos habent. Omnes enim habent óculos, sed quidam calígine suffúsos, ac//solis lucem non vidéntes. Neque ex eo quod cæci non vídeant, idcírco lux solis//non lucet, sed sibi ipsis assígnent cæci et suis óculis. Sic et tu mentis tuæ óculos//calígine suffúsos habes ob peccáta et malas actiónes tuas.///Ut spéculum renídens, ita ánimam hóminis puram esse decet. Cum ígitur//ærúgo in spéculo exstíterit non potest hóminis vultus in spéculo cónspici; ita//cum peccátum in hómine fúerit, non potest quisquam huiúsmodi Deum vidére.///Sed, si vis, potes sanári: da te médico, et punget óculos mentis et cordis tui.//Quis est iste médicus? Deus qui per Verbum et sapiéntiam sanat et vivíficat.//Deus per Verbum et sapiéntiam cóndidit univérsa: nam//*Verbo eius firmáti sunt//*cæli et Spíritu eius omnis virtus eórum//. Præstantíssima est illíus sapiéntia. Deus//in sapiéntia terram fundávit; cælos præparávit in prudéntia; in sensu disrúpti//abýssi, et nubes rorem effudérunt.///Hæc si intéllegis, o homo, et pure et sancte ac iuste vivas, potes Deum//vidére; sed ante ómnia prǽeant in corde tuo fides et timor Dei, tuncque hæc//intélleges. Cum mortalitátem deposúeris et immortalitátem indúeris, tunc Deum//pro méritis vidébis. Excitat enim tuam carnem cum ánima immortálem Deus, ac//tunc factus immortális immortálem vidébis, si nunc ei credíderis.
RESPONSORIUM
(Cf. 2 Cor 6, 2. 4. 5. 7)
℟.//Ecce nunc tempus acceptábile, ecce nunc dies salútis: commendémus//nosmetípsos in multa patiéntia, in ieiúniis multis,
*//Per arma iustítiæ virtútis Dei.
℣.//In ómnibus exhibeámus nosmetípsos sicut Dei minístros in multa patiéntia,//in ieiúniis multis.
*//Per arma iustítiæ virtútis Dei.
Oratio
Præsta, quǽsumus, Dómine, ut, per quadragesimálem observántiam erudíti et//tuo verbo nutríti, sancta continéntia tibi simus toto corde devóti et in oratióne tua//semper efficiámur concórdes. Per Dóminum.
FERIA V HEBDOMADÆ III QUADRAGESIMÆ
Ad Officium lectionis
LECTIO PRIOR
De libro Exodi
34, 10-28
Codex fœderis alter
In diébus illis: Dixit Dóminus ad Móysen://[10]//«Ego iníbo pactum coram//univérso pópulo tuo; mirabília fáciam, quæ numquam visa sunt super totam//terram nec in ullis géntibus, ut cernat cunctus pópulus, in cuius es médio, opus//Dómini terríbile, quod factúrus sum tecum.///[11]//Obsérva cuncta, quæ hódie mando tibi: ego ipse eíciam ante fáciem tuam//Amorrǽum et Chananǽum et Hetthǽum, Pherezǽum quoque et Hevǽum et//Iebusǽum.//[12]//Cave, ne umquam cum habitatóribus terræ, quam intráveris, iungas//amicítias, quæ tibi sint in ruínam;//[13]//sed aras eórum déstrue, confrínge lápides//palósque succíde.///[14]//Noli adoráre deum aliénum: Dóminus Zelótes nomen eius, Deus est//æmulátor.//[15]//Ne íneas pactum cum homínibus illárum regiónum, ne, cum fornicáti//fúerint cum diis suis et sacrificáverint eis, vocet te quíspiam et cómedas de//immolátis.//[16]//Nec uxórem de filiábus eórum accípies fíliis tuis, ne, postquam ipsæ//fúerint fornicátæ cum diis suis, fornicári fáciant et fílios tuos in deos suos.///[17]//Deos conflátiles non fácies tibi.///[18]//Sollemnitátem Azymórum custódies: septem diébus vescéris ázymis, sicut//præcépi tibi, in témpore constitúto mensis Abib; mense enim verni témporis//egréssus es de Ægýpto.///[19]//Omne, quod áperit vulvam géneris masculíni, meum erit; de cuncto grege//tuo tam de bobus quam de óvibus meum erit.//[20]//Primogénitum ásini rédimes ove,//sin autem nec prétium pro eo déderis, franges cervícem eius. Primogénitum//filiórum tuórum rédimes, nec apparébis in conspéctu meo vácuus.///[21]//Sex diébus operáberis, die séptimo cessábis étiam aráre et métere.///[22]//Sollemnitátem Hebdomadárum fácies tibi in primítiis frugum messis tuæ//tritíceæ et sollemnitátem Colléctæ, quando, redeúnte anni témpore, cuncta//condúntur.///[23]//Tribus tempóribus anni apparébit omne masculínum tuum in conspéctu//omnipoténtis Dómini Dei Israel.//[24]//Cum enim túlero gentes a fácie tua et//dilatávero términos tuos, nullus insidiábitur terræ tuæ, ascendénte te et apparénte//in conspéctu Dómini Dei tui ter in anno.///[25]//Non immolábis super ferménto sánguinem hóstiæ meæ; neque residébit//mane de víctima sollemnitátis Paschæ.///[26]//Primítias frugum terræ tuæ áfferes in domum Dómini Dei tui.///Non coques hædum in lacte matris suæ».///[27]//Dixítque Dóminus ad Móysen: «Scribe tibi verba hæc, quibus et tecum et//cum Israel pépigi fœdus».///[28]//Fuit ergo ibi cum Dómino quadragínta dies et quadragínta noctes; panem//non comédit et aquam non bibit et scripsit in tábulis verba fœderis, decem verba.
RESPONSORIUM
(Io 1, 17. 18; 2 Cor 3, 18)
℟.//Lex per Móysen data est, grátia et véritas per Iesum Christum facta est.
*//Deum nemo vidit umquam; unigénitus Deus, qui est in sinu Patris, ipse//enarrávit.
℣.//Nos vero omnes reveláta fácie glóriam Dómini speculántes, in eándem//imáginem transformámur, a claritáte in claritátem.
*//Deum nemo vidit umquam;//unigénitus Deus, qui est in sinu Patris, ipse enarrávit.
LECTIO ALTERA
Ex Tractátu Tertulliáni presbýteri//*De oratióne
(Cap. 28-29: CCL 1, 273-274)
Hostia spiritalis
Orátio est hóstia spiritális, quæ prístina sacrifícia delévit.//*Quo mihi//, inquit,//*multitúdinem sacrificiórum vestrórum? Plenus sum holocautómatum aríetum et//*ádipem agnórum et sánguinem taurórum et hircórum nolo. Quis enim requisívit//*ista de mánibus vestris?///Quæ ergo quæsíerit Deus, Evangélium docet.//*Véniet hora//, inquit,//*cum veri//*adoratóres adorábunt Patrem in spíritu et veritáte. Deus enim Spíritus est//, et//adoratóres ítaque tales requírit.///Nos sumus veri adoratóres et veri sacerdótes, qui, spíritu orántes, spíritu//sacrificámus oratiónem, hóstiam Dei própriam et acceptábilem, quam scílicet//requisívit, quam sibi prospéxit.///Hanc de toto corde devótam, fide pastam, veritáte curátam, innocéntia//íntegram, castitáte mundam, ágape coronátam, cum pompa óperum bonórum//inter psalmos et hymnos dedúcere ad Dei altáre debémus, ómnia nobis a Deo//impetratúram.///Quid enim oratióni de spíritu et veritáte veniénti negábit Deus, qui eam//éxigit? Légimus et audímus et crédimus, quanta documénta efficáciæ eius!///Vetus quidem orátio et ab ígnibus et a béstiis et ab inédia liberábat, et tamen//non a Christo accéperat formam.///Céterum quanto ámplius operátur orátio christiána! Non roris ángelum in//médiis ígnibus sistit nec ora leónibus óbstruit nec esuriéntibus rusticórum//prándium transfert, nullum sensum passiónis delegáta grátia avértit, sed patiéntes//et sentiéntes et doléntes sufferéntia ínstruit, virtúte ámpliat grátiam, ut sciat fides//quid a Dómino consequátur, intéllegens quid pro Dei nómine patiátur.///Sed et retro orátio plagas irrogábat, fundébat hóstium exércitus, ímbrium//utília prohibébat. Nunc vero orátio iustítiæ omnem iram Dei avértit, pro inimícis//éxcubat, pro persequéntibus súpplicat. Mirum si aquas cæléstes extorquére novit,//quæ pótuit et ignes impetráre? Sola est orátio, quæ Deum vincit; sed Christus//eam nihil mali vóluit operári, omnem illi virtútem de bono cóntulit.///Itaque nihil novit, nisi defunctórum ánimas de ipso mortis itínere revocáre,//débiles reformáre, ægros remediáre, dæmoníacos expiáre, claustra cárceris//aperíre, víncula innocéntium sólvere. Eadem díluit delícta, tentatiónes repéllit,//persecutiónes exstínguit, pusillánimos consolátur, magnánimos obléctat,//peregrinántes dedúcit, fluctus mítigat, latrónes obstupefácit, alit páuperes, regit//dívites, lapsos érigit, cadéntes suspéndit, stantes cóntinet.///Orant étiam ángeli omnes, orat omnis creatúra, orant pécudes et feræ, et//génua declínant et egrediéntes de stábulis ac spelúncis ad cælum non otióso ore//suspíciunt, vibrántes spíritum suo more. Sed et aves tunc exsurgéntes erigúntur//ad cælum et alárum crucem pro mánibus expándunt et dicunt áliquid quod orátio//videátur.///Quid ergo ámplius de offício oratiónis? Etiam ipse Dóminus orávit, cui sit//honor et virtus in sǽcula sæculórum.
RESPONSORIUM
(Io 4, 23-24)
℟.//Veri adoratóres adorábunt Patrem in Spíritu et veritáte;
*//Nam et Pater//tales quærit, qui adórent eum.
℣.//Spíritus est Deus; et eos, qui adórant eum, in Spíritu et veritáte opórtet//adoráre.
*//Nam et Pater tales quærit, qui adórent eum.
Oratio
Maiestátem tuam, Dómine, supplíciter implorámus, ut, quanto magis dies//salutíferæ festivitátis accédit, tanto devótius ad eius celebrándum proficiámus//paschále mystérium. Per Dóminum.
FERIA VI HEBDOMADÆ III QUADRAGESIMÆ
Ad Officium lectionis
LECTIO PRIOR
De libro Exodi
35, 30 — 36, 1; 37, 1-9
Opus sanctuarii et arcæ
In diébus illis://[35,30]//Dixit Móyses ad fílios Israel: «Ecce vocávit Dóminus ex//nómine Beséleel fílium Uri fílii Hur de tribu Iudæ;//[31]//implevítque eum spíritu//Dei, sapiéntia et intellegéntia et sciéntia ad omne opus,//[32]//ad excogitándum et//faciéndum opus in auro et argénto et ære,//[33]//ad scindéndum et includéndum//gemmas et ad sculpéndum ligna, quidquid fabre adinveníri potest.//[34]//Dedit//quoque in corde eius, ut álios docéret, ipsi et Oóliab fílio Achísamech de tribu//Dan.//[35]//Ambos implévit sapiéntia, ut fáciant ópera fabri polymitárii ac plumárii de//hyacíntho ac púrpura coccóque et bysso et textóris, faciéntes omne opus ac nova//quæque reperiéntes».///[36,1]//Fecit ergo Beséleel et Oóliab et omnis vir sápiens, quibus dedit Dóminus//sapiéntiam et intelléctum, ut scirent fabre operári, quæ in usus sanctuárii//necessária sunt et quæ præcépit Dóminus.///[37,1]//Fecit autem Beséleel et arcam de lignis acáciæ habéntem duos semis//cúbitos in longitúdine et cúbitum ac semíssem in latitúdine, altitúdo quoque//uníus cúbiti fuit et dimídii; vestivítque eam auro puríssimo intus ac foris.//[2]//Et//fecit illi corónam áuream per gyrum,//[3]//conflans quáttuor ánulos áureos in//quáttuor pédibus eius; duos ánulos in látere uno et duos in áltero.//[4]//Vectes quoque//fecit de lignis acáciæ, quos vestívit auro;//[5]//et quos misit in ánulos, qui erant in//latéribus arcæ, ad portándum eam.///[6]//Fecit et propitiatórium de auro mundíssimo: duórum cubitórum et dimídii in//longitúdine et cúbiti ac semis in latitúdine.//[7]//Duos étiam chérubim ex auro dúctili//fecit ex utráque parte propitiatórii://[8]//cherub unum ex summitáte uníus partis et//cherub álterum ex summitáte partis alteríus; duos chérubim ex síngulis//summitátibus propitiatórii//[9]//extendéntes alas sursum et tegéntes alis suis//propitiatórium seque mútuo et illud respiciéntes.
RESPONSORIUM
(Ps 83 (84), 2. 3; 45 (46), 5 b. 6 a)
℟.//Quam dilécta tabernácula tua, Dómine virtútum. Concupíscit et déficit//ánima mea in átria Dómini.
*//Cor meum et caro mea exsultavérunt in Deum//vivum.
℣.//Sancta tabernácula Altíssimi: Deus in médio eius, non commovébitur.
*//Cor meum et caro mea exsultavérunt in Deum vivum.
LECTIO ALTERA
E libris Morálium sancti Gregórii Magni papæ in Iob
(Lib. 13, 21-23: PL 75, 1028-1029)
Mysterium nostræ vivificationis
Beátus Iob, sanctæ Ecclésiæ typum tenens, modo voce córporis, modo autem//voce cápitis útitur; et, dum de membris eius lóquitur, repénte ad verba cápitis//levátur. Unde hic quoque subiúngitur://*Hæc passus sum absque iniquitáte manus//*meæ, cum habérem mundas ad Deum preces//.///Absque iniquitáte enim manus suas pértulit, qui peccátum non fecit, nec//invéntus est dolus in ore eius, et tamen dolórem crucis pro nostra redemptióne//tolerávit. Qui solus præ ómnibus mundas ad Deum preces hábuit, quia et in ipso//dolóre passiónis pro persecutóribus orávit, dicens://*Pater, dimítte illis, non enim//*sciunt quid fáciunt//.///Quid enim dici, quid cogitári in prece múndius potest quam cum et illis//misericórdia intercessiónis tribúitur, a quibus tolerátur dolor? Unde factum est,//ut Redemptóris nostri sánguinem, quem persecutóres sæviéntes fúderant,//póstmodum credéntes bíberent, eúmque esse Dei Fílium prædicárent.///De quo vidélicet sánguine apte subiúngitur://*Terra, ne opérias sánguinem//*meum, neque invéniat in te laténdi locum clamor meus//. Peccánti hómini dictum//est://*Terra es et in terram ibis//.///Quæ scílicet terra Redemptóris nostri sánguinem non abscóndit, quia//unusquísque peccátor, redemptiónis suæ prétium sumens, confitétur ac laudat, et//quibus valet próximis innotéscit.///Terra étiam sánguinem eius non opéruit, quia sancta Ecclésia redemptiónis//suæ mystérium in cunctis iam mundi pártibus prædicávit.///Notándum quod súbditur://*Neque invéniat in te laténdi locum clamor meus//.//Ipse enim sanguis redemptiónis, qui súmitur, clamor nostri Redemptóris est.//Unde étiam Paulus dicit://*Et sánguinis aspersiónem mélius loquéntem quam Abel//.//De sánguine Abel dictum fúerat://*Vox sánguinis fratris tui clamat ad me de terra//.///Sed sanguis Iesu mélius lóquitur quam Abel, quia sanguis Abel mortem//fratricídæ fratris pétiit, sanguis autem Dómini vitam persecutóribus impetrávit.///Ut ergo in nobis sacraméntum domínicæ passiónis non sit otiósum, debémus//imitári quod súmimus, et prædicáre céteris quod venerámur.///Locum enim laténdi clamor eius in nobis ínvenit, si hoc, quod mens crédidit,//lingua tacet. Sed, ne in nobis clamor eius láteat, restat ut unusquísque iuxta//módulum suum vivificatiónis suæ mystérium próximis innotéscat.
RESPONSORIUM
(Cf. Gen 4, 10. 11; Hebr 12, 24)
℟.//Ecce vox sánguinis Fílii tui, fratris nostri, de terra clamat ad te, Dómine.
*//Benedícta terra, quæ apéruit os suum et suscépit sánguinem Redemptóris.
℣.//Hæc est sánguinis aspérsio, mélius loquens quam Abel.
*//Benedícta terra,//quæ apéruit os suum et suscépit sánguinem Redemptóris.
Oratio
Córdibus nostris, quǽsumus, Dómine, grátiam tuam benígnus infúnde, ut ab//humánis semper retrahámur excéssibus et mónitis inhærére valeámus, te//largiénte, cæléstibus. Per Dóminum.
SABBATO HEBDOMADÆ III QUADRAGESIMÆ
Ad Officium lectionis
LECTIO PRIOR
De libro Exodi
40, 16-38
Tabernaculum erectum. Nubes Domini
In diébus illis://[16]//Fecit Móyses ómnia, quæ præcéperat ei Dóminus: sic fecit.///[17]//Igitur mense primo anni secúndi, prima die mensis collocátum est//habitáculum.//[18]//Erexítque Móyses illud et pósuit bases ac tábulas et vectes//statuítque colúmnas//[19]//et expándit tentórium super habitáculum, impósito désuper//operiménto, sicut Dóminus imperáverat Móysi.//[20]//Sumpsit et pósuit testimónium//in arca et, súbditis infra véctibus, pósuit propitiatórium désuper.//[21]//Cumque//intulísset arcam in habitáculum, appéndit ante eam velum, sicut iússerat//Dóminus Móysi.//[22]//Pósuit et mensam in tabernáculo convéntus ad plagam//septentrionálem extra velum,//[23]//ordinátis coram propositiónis pánibus, sicut//præcéperat Dóminus Móysi.//[24]//Pósuit et candelábrum in tabernáculo convéntus e//regióne mensæ in parte austráli,//[25]//locátis per órdinem lucérnis, sicut præcéperat//Dóminus Móysi.//[26]//Pósuit et altáre áureum in tabernáculo convéntus coram//propitiatório//[27]//et adolévit super eo incénsum arómatum, sicut iússerat Dóminus//Móysi.//[28]//Pósuit et velum in intróitu habitáculi//[29]//et altáre holocáusti in vestíbulo//habitáculi, tabernáculi convéntus, ófferens in eo holocáustum et sacrifícium,//sicut Dóminus imperáverat Móysi.//[30]//Labrum quoque státuit inter tabernáculum//convéntus et altáre implens illud aqua;//[31]//laverúntque Móyses et Aaron ac fílii//eius manus suas et pedes,//[32]//cum ingrederéntur tabernáculum convéntus et//accéderent ad altáre, sicut præcéperat Dóminus Móysi.//[33]//Eréxit et átrium per//gyrum habitáculi et altáris, ducto in intróitu eius velo. Sic complévit opus.///[34]//Et opéruit nubes tabernáculum convéntus et glória Dómini implévit//habitáculum.//[35]//Nec póterat Móyses íngredi tabernáculum convéntus, quia//habitávit nubes super illud, et glória Dómini replévit habitáculum.//[36]//Si quando//nubes de tabernáculo ascendébat, proficiscebántur fílii Israel in ómnibus//statiónibus suis;//[37]//si autem non ascendébat nubes, non proficiscebántur usque in//diem, quo levabátur.//[38]//Nubes quippe Dómini incubábat per diem habitáculo et//ignis in nocte, ante óculos univérsæ domus Israel per cunctas mansiónes suas.
RESPONSORIUM
(1 Cor 10, 1 b. 2 a; Ex 40, 34)
℟.//Patres nostri omnes sub nube fuérunt et omnes mare transiérunt:
*//Omnes//in Móyse baptizáti sunt in nube.
℣.//Opéruit nubes tabernáculum convéntus et glória Dómini implévit//habitáculum.
*//Omnes in Móyse baptizáti sunt in nube.
LECTIO ALTERA
Ex Oratiónibus sancti Gregórii Nazianzéni epíscopi
(Oratio 14, De pauperum amore, 38. 40: PG 35, 907. 910)
Christo in pauperibus serviamus
*Beáti misericórdes//, inquit Scriptúra,//*quóniam ipsi misericórdiam//*consequéntur//. Non in postrémis beatitudínibus est misericórdia. Et://*Beátus, qui//*intéllegit super egénum et páuperem//. Ac rursus://*Benígnus homo, qui miserétur et//*cómmodat//. Et álio loco://*Tota die iustus miserétur et cómmodat//. Benedictiónem//arripiámus, intellegéntes vocémur, benígni simus.///Ne nox quidem misericórdiæ offícia tibi interrúmpat. Ne díxeris://*Rédiens//*redi et crástino die dabo tibi//. Ne quid inter propósitum tuum et benefícium//intercédat. Sola enim beneficéntia moram non admíttit.///*Frange esuriénti panem tuum et egénos vagósque induc in domum tuam//,//idque læto atque álacri ánimo.//*Qui enim miserétur//, inquit ille,//*in hilaritáte//; ac//benefícii grátia promptitúdine et celeritáte tibi conduplicátur. Nam quod mæsto//vel coácto ánimo defértur, ingrátum est miniméque præclárum.///Lætándum est autem, non lugéndum, cum benefícium damus.//*Si vínculum et//*electiónem sustúleris//, inquit ille, hoc est, tenacitátem et probatiónem, sive//hæsitatiónem ac verbum murmuratiónis, quid futúrum est? Quam magnum et//admirándum! Qualis quantáque huius rei merces!//*Erúmpet matutínum lumen//*tuum et sánitas tua cito oriétur//. Quis ergo est, qui lucem et sanitátem non//éxpetat?///Quocírca, si quid mihi auscultándum putátis, servi Christi et fratres et//coherédes, Christum, quámdiu licet, visitémus, Christum curémus, Christum//alámus, Christum vestiámus, Christum colligámus, Christum honorémus, non//mensa solum, ut quidam, nec unguéntis, ut María, nec sepúlcro dumtáxat, ut//Ioseph Arimathǽus, nec rebus quæ ad sepultúram pértinent, ut ille dimídia//tantum ex parte Christum amans Nicodémus, nec dénique auro, ture et myrrha,//ut Magi ante eos omnes, quos díximus; sed quóniam ómnium Dóminus//misericórdiam vult, non sacrifícium, ac pínguium agnórum myríades//commiserátio súperat, hanc per páuperes humíque hodiérno die provolútos ipsi//conferámus, ut, cum hinc excessérimus, in ætérna tabernácula nos recípiant, in//ipso Christo Dómino nostro, cui glória in sǽcula. Amen.
RESPONSORIUM
(Mt 25, 35. 40; Io 15, 12)
℟.//Esurívi et dedístis mihi manducáre; sitívi et dedístis mihi bíbere; hospes//eram et collegístis me.
*//Amen dico vobis, quámdiu fecístis uni de his frátribus//meis mínimis, mihi fecístis.
℣.//Hoc est præcéptum meum, ut diligátis ínvicem, sicut diléxi vos.
*//Amen//dico vobis, quámdiu fecístis uni de his frátribus meis mínimis, mihi fecístis.
Oratio
Observatiónis huius ánnua celebritáte lætántes, quǽsumus, Dómine, ut,//paschálibus sacraméntis inhæréntes, plenis eórum efféctibus gaudeámus. Per//Dóminum.
DOMINICA IV QUADRAGESIMÆ
Ad Officium lectionis
LECTIO PRIOR
De libro Levítici
8, 1-17; 9, 22-24
Consecratio sacerdotum
In diébus illis://[8,1]//Locútus est Dóminus ad Móysen dicens://[2]//«Tolle Aaron cum//fíliis suis, vestes eórum et unctiónis óleum, vítulum pro peccáto, duos aríetes,//canístrum cum ázymis;//[3]//et congregábis omnem cœtum ad óstium tabernáculi//convéntus».//[4]//Fecit Móyses, ut Dóminus imperárat; congregatóque omni cœtu//ante fores tabernáculi convéntus,//[5]//ait: «Iste est sermo, quem iussit Dóminus//fíeri».///[6]//Statímque applicávit Aaron et fílios eius. Cumque lavísset eos aqua,//[7]//vestívit pontíficem subúcula línea accíngens eum bálteo et índuens túnica//hyacínthina et désuper ephod impósuit;//[8]//quod astrínxit cíngulo ephod fírmiter; et//impósuit ei pectorále, in quo dedit Urim et Tummim.//[9]//Cídari quoque texit caput//et super eam contra frontem pósuit láminam áuream, diadéma sanctum, sicut//præcéperat Dóminus Móysi.///[10]//Tulit et unctiónis óleum, quo lavit habitáculum cum omni supelléctili sua et//sanctificávit ea.//[11]//Cumque de eo aspersísset altáre septem vícibus, unxit illud et//ómnia vasa eius labrúmque cum basi sua sanctificávit óleo.//[12]//Quod fundens super//caput Aaron, unxit eum et consecrávit;//[13]//fílios quoque eius applicátos vestívit//subúculis líneis et cinxit bálteo imposuítque mitras, ut iússerat Dóminus Móysi.///[14]//Addúxit et vítulum pro peccáto; cumque super caput eius posuíssent Aaron//et fílii eius manus suas,//[15]//immolávit eum; et háuriens Móyses sánguinem tincto//dígito tétigit córnua altáris per gyrum et mundávit illud; fudítque réliquum//sánguinem ad fundaménta eius et sanctificávit illud expiándo.//[16]//Adipem autem,//qui erat super vitália, et retículum iécoris duósque renúnculos cum arvínulis suis//adolévit super altáre;//[17]//vítulum cum pelle, cárnibus et fimo cremans extra castra,//sicut præcéperat Dóminus Móysi.///[9,22]//Et élevans Aaron manus ad pópulum benedíxit eis. Sicque, complétis//hóstiis pro peccáto et holocáustis et pacíficis, descéndit.//[23]//Ingréssi autem Móyses//et Aaron tabernáculum convéntus et deínceps egréssi benedixérunt pópulo.//Apparuítque glória Dómini omni pópulo;//[24]//et ecce egréssus ignis a Dómino//devorávit holocáustum et ádipes, qui erant super altáre. Quod cum vidíssent//turbæ, exultavérunt ruéntes in fácies suas.
RESPONSORIUM
(Hebr 7, 23. 24; Eccli 45, 7 a. 8 bc)
℟.//Plures facti sunt sacerdótes, idcírco quod morte prohibebántur//permanére;
*//Christus autem, eo quod manet in ætérnum, intransgressíbile habet//sacerdótium.
℣.//Excélsum fecit Dóminus Aaron et dedit illi sacerdótium gentis et//beatificávit illum in glória.
*//Christus autem, eo quod manet in ætérnum,//intransgressíbile habet sacerdótium.
LECTIO ALTERA
Ex Tractátibus sancti Augustíni epíscopi in Ioánnem
(Tract. 34, 8-9: CCL 36, 315-316)
Christus via ad lucem, ad veritatem, ad vitam
Quóniam Dóminus bréviter ait://*Ego sum lux mundi; qui me séquitur, non//*ambulábit in ténebris, sed habébit lumen vitæ//, quibus verbis áliud est quod//iussit, áliud quod promísit, faciámus quod iussit, ne impudénti fronte//desiderémus quod promísit; ne dicat nobis in iudício suo: Fecísti enim quod//iussi, ut éxpetas quod promísi? Quid ergo iussísti, Dómine Deus noster? Dicit//tibi: Ut sequeréris me. Consílium vitæ petísti. Cuius vitæ, nisi de qua dictum est://*Apud te fons vitæ//?///Ergo modo faciámus, sequámur Dóminum; solvámus cómpedes quibus//impedímur sequi. Et quis idóneus sólvere tales nodos, nisi ille ádiuvet cui dictum//est://*Dirupísti víncula mea//? De quo álius psalmus dicit://*Dóminus solvit//*compedítos, Dóminus érigit elísos//.///Et quid sequúntur solúti et erécti, nisi lumen a quo áudiunt://*Ego sum lumen//*mundi; qui me séquitur, non ambulábit in ténebris//? quia Dóminus illúminat//cæcos. Illuminámur ergo modo, fratres, habéntes collýrium fídei. Præcéssit enim//eius salíva cum terra, unde inungerétur qui cæcus est natus. Et nos de Adam cæci//nati sumus, et illo illuminánte opus habémus. Míscuit salívam cum terra://*Verbum//*caro factum est et habitávit in nobis//. Míscuit salívam cum terra; ídeo prædíctum//est://*Véritas de terra orta est//; ipse autem dixit://*Ego sum via, véritas et vita//.///Veritáte perfruémur, cum vidérimus fácie ad fáciem, quia et hoc promíttitur//nobis. Nam quis audéret speráre quod Deus non dignátus esset vel pollicéri vel//dare?///Vidébimus fácie ad fáciem. Apóstolus dicit://*Nunc scio ex parte, nunc in//*ænígmate per spéculum, tunc autem fácie ad fáciem//. Et Ioánnes apóstolus in//epístola sua://*Dilectíssimi, nunc fílii Dei sumus et nondum appáruit quid érimus;//*scimus quia, cum apparúerit, símiles ei érimus, quóniam vidébimus eum sícuti//*est//. Hæc est magna promíssio.///Si amas, séquere. Amo, inquis, sed qua sequor? Si dixísset tibi Dóminus//Deus tuus: Ego sum véritas et vita, desíderans veritátem, concupíscens vitam,//viam qua ad hæc perveníre posses profécto quǽreres et díceres tibi: Magna res//véritas, magna res vita, si esset quómodo illuc perveníret ánima mea!///Quæris qua? Audi eum dicéntem primo://*Ego sum via//. Antequam díceret tibi//quo, præmísit qua://*Ego sum//, inquit,//*via//. Quo via?//*Et véritas et vita//. Primo dixit//qua vénias, póstea dixit quo vénias. Ego sum via, ego sum véritas, ego vita.//Manens apud Patrem, véritas et vita; índuens se carnem, factus est via.///Non tibi dícitur: Labóra quæréndo viam, ut pervénias ad veritátem et vitam;//non hoc tibi dícitur. Piger, surge! via ipsa ad te venit, et te de somno dormiéntem//excitávit, si tamen excitávit; surge, et ámbula.///Forte conáris ambuláre, et non potes, quia dolent pedes. Unde dolent pedes?//an iubénte avarítia per áspera cucurrérunt? Sed Dei Verbum sanávit et claudos.//Ecce, inquis, sanos hábeo pedes, sed ipsam viam non vídeo. Illuminávit et//cæcos.
RESPONSORIUM
(Ps 118 (119), 104 b. 105; Io 6, 68)
℟.//Odívi omnem viam mendácii.
*//Lucérna pédibus meis verbum tuum et//lumen sémitis meis.
℣.//Dómine, ad quem íbimus? Verba vitæ ætérnæ habes.
*//Lucérna pédibus//meis verbum tuum et lumen sémitis meis.
Oratio
Deus, qui per Verbum tuum humáni géneris reconciliatiónem mirabíliter//operáris, præsta, quǽsumus, ut pópulus christiánus prompta devotióne et álacri//fide ad ventúra sollémnia váleat festináre. Per Dóminum.
FERIA II HEBDOMADÆ IV QUADRAGESIMÆ
Ad Officium lectionis
LECTIO PRIOR
De libro Levítici
16, 2-28
Dies expiationis
In diébus illis: Præcépit Dóminus Móysi, dicens://[2]//«Lóquere ad Aaron//fratrem tuum, ne omni témpore ingrediátur sanctuárium, quod est intra velum//coram propitiatório, quo tégitur arca, ut non moriátur, quia in nube apparébo//super propitiatórium;//[3]//sed hoc modo ingrediátur: vítulum ófferet pro peccáto et//aríetem in holocáustum;//[4]//subúcula línea sancta vestiétur, feminálibus líneis//verecúnda celábit, accingétur zona línea, cídarim líneam impónet cápiti: hæc//enim vestiménta sunt sancta, quibus cunctis, cum lotus fúerit, induétur.///[5]//Suscipiétque a cœtu filiórum Israel duos hircos in sacrifícium pro peccáto et//unum aríetem in holocáustum.//[6]//Cumque obtúlerit vítulum in sacrifícium suum//pro peccáto et expiáverit se et domum suam,//[7]//duos hircos stare fáciet coram//Dómino in óstio tabernáculi convéntus,//[8]//mittens super utrúmque sortem, unam//Dómino et álteram Azazel.//[9]//Cuius sors exíerit Dómino, ófferet illum pro//peccáto;//[10]//cuius autem in Azazel, státuet eum vivum coram Dómino in//expiatiónem, ut emíttat illum ad Azazel in solitúdinem.///[11]//Afferet ergo Aaron vítulum pro peccáto et éxpians se et domum suam//immolábit eum;//[12]//assumptóque turíbulo, quod de prunis altáris coram Dómino//impléverit, et háuriens manu compósitum thymiáma in incénsum ultra velum//intrábit in sancta,//[13]//ut, pósitis super ignem aromátibus coram Dómino, nébula//eórum et vapor opériat propitiatórium, quod est super testimónium, et non//moriátur.//[14]//Tollet quoque de sánguine vítuli et aspérget dígito sépties contra//frontem propitiatórii.///[15]//Cumque mactáverit hircum pro peccáto pópuli, ínferet sánguinem eius intra//velum, sicut præcéptum est de sánguine vítuli, ut aspérgat e regióne propitiatórii//[16]//et éxpiet sanctuárium ab immundítiis filiórum Israel et a prævaricatiónibus//eórum cunctísque peccátis. Iuxta hunc ritum fáciet tabernáculo convéntus, quod//fixum est inter eos in médio sórdium habitatiónis eórum.//[17]//Nullus hóminum sit in//tabernáculo convéntus, quando póntifex ingréditur sanctuárium, ut éxpiet se et//domum suam et univérsam congregatiónem Israel, donec egrediátur.//[18]//Cum//autem exíerit ad altáre, quod coram Dómino est, expiábit illud et sumptum//sánguinem vítuli atque hirci fundet super córnua eius per gyrum;//[19]//aspergénsque//de sánguine dígito sépties mundábit sanctificabítque illud ab immundítiis//filiórum Israel.///[20]//Et postquam compléverit expiatiónem sanctuárii et tabernáculi convéntus et//altáris, tunc áfferat hircum vivéntem;//[21]//et, pósita utráque manu super caput eius,//confiteátur Aaron super eum omnes iniquitátes filiórum Israel et univérsa delícta//atque peccáta eórum; quæ ponens super caput eius emíttet illum per hóminem//parátum in desértum.///[22]//Cumque portáverit hircus super se omnes iniquitátes eórum in terram//solitáriam et dimíssus fúerit in desértum,//[23]//ingrediétur Aaron in tabernáculum//convéntus; et, depósitis véstibus líneis, quibus prius indútus erat, cum intráret//sanctuárium, relictísque ibi,//[24]//lavábit carnem suam aqua in loco sancto//induetúrque vestiméntis suis. Et postquam egréssus obtúlerit holocáustum suum//ac plebis, expiábit se et pópulum;//[25]//et ádipem sacrifícii pro peccáto adolébit//super altáre.//[26]//Ille vero, qui dimíserit caprum emissárium ad Azazel, lavábit//vestiménta sua et corpus aqua et póstea ingrediétur in castra.///[27]//Vítulum autem et hircum, qui pro peccáto fúerant immoláti et quorum//sanguis illátus est, ut in sanctuário expiátio complerétur, asportábunt foras castra//et combúrent igni tam pelles quam carnes eórum et fimum;//[28]//et quicúmque//combússerit ea, lavábit vestiménta sua et carnem aqua et póstea ingrediétur in//castra».
RESPONSORIUM
(Cf. Hebr 9, 11. 12. 24)
℟.//Christus cum advénit póntifex futurórum bonórum, non per sánguinem//hircórum et vitulórum, sed per próprium sánguinem
*//Introívit semel in Sancta,//ætérna redemptióne invénta.
℣.//Non in manufácta Sancta Christus introívit, sed in ipsum cælum.
*//Introívit semel in Sancta, ætérna redemptióne invénta.
LECTIO ALTERA
Ex Homilíis Orígenis presbýteri in Levíticum
(Hom. 9, 5. 10: PG 12, 515. 523)
Christus pontifex est propitiatio nostra
Semel in anno póntifex, pópulum derelínquens, ingréditur ad illum locum ubi//est repropitiatórium, et super repropitiatórium chérubim, ubi est arca testaménti,//et altáre incénsi quo nulli introíre fas est, nisi pontífici soli.///Si ergo consíderem verum pontíficem meum, Dóminum Iesum Christum,//quómodo, in carne quidem pósitus, per totum annum erat cum pópulo, annum//illum de quo ipse dicit://*Evangelizáre paupéribus misit me et vocáre annum//*Dómini accéptum, et diem remissiónis//, advérte quómodo semel in anno isto, in//die repropitiatiónis intrat in sancta sanctórum, hoc est, cum impléta//dispensatióne pénetrat cælos, et intrat ad Patrem, ut eum propítium humáno//géneri fáciat, et exóret pro ómnibus credéntibus in se.///Hanc repropitiatiónem eius, qua homínibus repropítiat Patrem, sciens//Ioánnes apóstolus, dicit://*Hæc dico, filíoli, ut non peccémus. Quod et si//*peccavérimus, advocátum habémus apud Patrem, Iesum Christum, iustum et ipse//*est repropitiátio pro peccátis nostris//.///Sed et Paulus simíliter de hac repropitiatióne commémorat, cum dicit de//Christo://*Quem pósuit Deus propitiatiónem in sánguine ipsíus per fidem//. Igitur//dies propitiatiónis manet nobis úsquequo finem mundus accípiat.///Ait elóquium divínum://*Et impónet incénsum super ignem in conspéctu//*Dómini et opériet fumus incénsi propitiatórium quod est super testimónia et non//*moriétur et sumet de sánguine vítuli et respérget dígito suo super propitiatórium//*contra oriéntem//.///Ritus quidem apud véteres propitiatiónis pro homínibus, qui fiébat ad Deum,//quáliter celebrarétur edócuit: sed tu qui ad Christum venísti, pontíficem verum,//qui sánguine suo Deum tibi propítium fecit et reconciliávit te Patri, non hǽreas//in sánguine carnis; sed disce pótius sánguinem Verbi, et audi ipsum tibi//dicéntem, quia//*hic sanguis meus est, qui pro vobis effundétur in remissiónem//*peccatórum//.///Quod autem contra oriéntem respérgit, non otióse accípias. Ab oriénte tibi//propitiátio venit. Inde est enim vir, cui Oriens nomen est, qui mediátor Dei et//hóminum factus est.///Invitáris ergo per hoc, ut ad oriéntem semper aspícias, unde tibi óritur sol//iustítiæ, unde semper tibi lumen náscitur: ut numquam in ténebris ámbules,//neque dies ille novíssimus te in ténebris comprehéndat: ne tibi ignorántiæ nox et//calígo subrépat, sed ut semper in sciéntiæ luce verséris, semper hábeas diem//fídei, semper lumen caritátis et pacis obtíneas.
RESPONSORIUM
(Cf. Hebr 6, 20; 7, 2. 3)
℟.//Præcúrsor pro nobis ingréditur, agnus sine mácula,
*//Secúndum órdinem//Melchísedech póntifex factus in ætérnum et in sǽculum sǽculi.
℣.//Ipse est rex iustítiæ, cuius generátio non habet finem.
*//Secúndum//órdinem Melchísedech póntifex factus in ætérnum et in sǽculum sǽculi.
Oratio
Deus, qui ineffabílibus mundum rénovas sacraméntis, præsta, quǽsumus, ut//Ecclésia tua et ætérnis profíciat institútis et temporálibus non destituátur auxíliis.//Per Dóminum.
FERIA III HEBDOMADÆ IV QUADRAGESIMÆ
Ad Officium lectionis
LECTIO PRIOR
De libro Levítici
19, 1-18. 31-37
Præcepta erga proximum
[1]//Locútus est Dóminus ad Móysen dicens://[2]//«Lóquere ad omnem cœtum//filiórum Israel et dices ad eos: Sancti estóte, quia sanctus sum ego, Dóminus//Deus vester.///[3]//Unusquísque matrem et patrem suum tímeat. Sábbata mea custodíte. Ego//Dóminus Deus vester.///[4]//Nolíte convérti ad idóla nec deos conflátiles faciátis vobis. Ego Dóminus//Deus vester.///[5]//Si immolavéritis hóstiam pacificórum Dómino, immolábitis eam ita ut sit//vobis placábilis.//[6]//Eo die, quo fúerit immoláta, comedétur et die áltero; quidquid//autem resíduum fúerit in diem tértium, igne comburétur.//[7]//Si quid post bíduum//coméstum fúerit, profánum erit neque acceptábile.//[8]//Qui manducáverit illud,//portábit iniquitátem suam, quia sanctum Dómini pólluit, et períbit ánima illa de//pópulo suo.///[9]//Cum messúeris ségetes terræ tuæ, non tondébis usque ad márginem agri tui,//nec remanéntes spicas cólliges.//[10]//Neque in vínea tua racémos et grana decidéntia//congregábis, sed paupéribus et peregrínis carpénda dimíttes. Ego Dóminus Deus//vester.///[11]//Non faciétis furtum. Non mentiémini, nec decípiet unusquísque próximum//suum.///[12]//Non periurábis in nómine meo nec póllues nomen Dei tui. Ego Dóminus.///[13]//Non fácies calúmniam próximo tuo nec spoliábis eum. Non morábitur//merces mercenárii apud te usque mane.///[14]//Non maledíces surdo, nec coram cæco pones offendículum; sed timébis//Deum tuum. Ego Dóminus.///[15]//Non faciétis, quod iníquum est in iudício. Non consíderes persónam//páuperis, nec honóres vultum poténtis. Iuste iúdica próximo tuo.//[16]//Non eris//criminátor et susúrro in pópulo tuo. Non stabis contra sánguinem próximi tui.//Ego Dóminus.///[17]//Ne óderis fratrem tuum in corde tuo; árgue eum, ne hábeas super illo//peccátum.//[18]//Non quæres ultiónem nec irascéris cívibus tuis. Díliges próximum//tuum sicut teípsum. Ego Dóminus.///[31]//Non declinétis ad pythónes nec ab haríolis áliquid sciscitémini, ut//polluámini per eos. Ego Dóminus Deus vester.///[32]//Coram cano cápite consúrge et honóra persónam senis; et time Deum tuum.//Ego Dóminus.///[33]//Si habitáverit tecum ádvena in terra vestra, non opprimétis eum;//[34]//sed sit//inter vos quasi indígena, et díliges eum sicut teípsum: fuístis enim et vos ádvenæ//in terra Ægýpti. Ego Dóminus Deus vester.///[35]//Nolíte fácere iníquum áliquid in iudício, in régula, in póndere, in mensúra.//[36]//Statéra iusta, æqua póndera, iustum ephi æquúmque hin sint vobis. Ego//Dóminus Deus vester, qui edúxi vos de terra Ægýpti.///[37]//Custodíte ómnia præcépta mea et univérsa iudícia et fácite ea. Ego//Dóminus».
RESPONSORIUM
(Gal 5, 14. 13 b; Io 13, 34)
℟.//Omnis lex in uno sermóne implétur: Díliges próximum tuum sicut//teípsum.
*//Per caritátem servíte ínvicem.
℣.//Mandátum novum do vobis, ut diligátis ínvicem, sicut diléxi vos, ut et vos//diligátis ínvicem.
*//Per caritátem servíte ínvicem.
LECTIO ALTERA
Ex Sermónibus sancti Leónis Magni papæ
(Sermo 10 de Quadragesima, 3-5: PL 54, 299-301)
De caritatis bono
In Ioánnis evangélio Dóminus dicit://*In hoc cognóscent omnes quia mei//*discípuli estis, si dilectiónem habuéritis ad ínvicem//; et in eiúsdem Apóstoli//Epístola légitur://*Caríssimi, diligámus ínvicem, quóniam cáritas ex Deo est et//*omnis qui díligit ex Deo natus est et cognóscit Deum: et qui non díligit, non//*novit Deum, quóniam Deus cáritas est//.///Discútiant ergo se fidélium mentes et íntimos sui cordis afféctus vera//examinatióne diiúdicent; ac si repósitum áliquid in consciéntiis suis de frúctibus//caritátis invénerint, Deum sibi inésse non dúbitent, et ut magis magísque tanti//hóspitis sint capáces, fiant perseverántis misericórdiæ opéribus amplióres.///Si enim diléctio Deus est, nullum habére debet términum cáritas, quia nullo//potest claudi fine Divínitas.///Ad exercéndum ígitur, dilectíssimi, caritátis bonum, quamvis tempus omne//sit cóngruum, præséntes tamen dies speciálius cohortántur: ut, qui Pascha//Dómini cúpiunt cum ánimi et córporis sanctificatióne suscípere, hanc máxime//grátiam conéntur acquírere, qua et ómnium continétur summa virtútum et//multitúdo tégitur peccatórum.///Et ídeo celebratúri illud éminens super ómnia sacraméntum, quo iniquitátes//nostras Iesu Christi sanguis abolévit, misericórdiæ prímitus hóstias præparémus;//ut, quod nobis bónitas Dei cóntulit, nos quoque eis qui in nos peccavére//præstémus.///In páuperes quoque et divérsis debilitátibus impedítos benígnior nunc lárgitas//exserátur, ut grátiæ Deo multórum voce referántur, et ieiúniis nostris egéntium//reféctio suffragétur. Nulla enim devotióne fidélium magis Dóminus delectátur,//quam ista quæ paupéribus eius impénditur, et ubi curam misericórdiæ ínvenit, ibi//imáginem suæ pietátis agnóscit.///Non timeátur in iis expénsis deféctio facultátum, quóniam ipsa benígnitas//magna substántia est, nec potest largitátis deésse matéries, ubi Christus pascit et//páscitur. In omni hoc ópere illa intérvenit manus, quæ panem frangéndo auget et//erogándo multíplicat.///Secúrus et hílaris sit eleemósynæ distribútor, quia tunc máximum lucrum//habébit, quando sibi mínimum reserváverit, dicénte beáto apóstolo Paulo://*Qui//*autem adminístrat semen seminánti et panem ad manducándum præstábit et//*multiplicábit semen vestrum et augébit increménta frugum iustítiæ vestræ//, in//Christo Iesu Dómino nostro, qui vivit et regnat cum Patre et Spíritu Sancto in//sǽcula sæculórum. Amen.
RESPONSORIUM
(Lc 6, 38; Col 3, 13 b)
℟.//Date et dábitur vobis;
*//Mensúram bonam, confértam, coagitátam,//supereffluéntem dabunt in sinum vestrum.
℣.//Sicut Dóminus donávit vobis, ita et vos.
*//Mensúram bonam, confértam,//coagitátam, supereffluéntem dabunt in sinum vestrum.
Oratio
Exercitátio veneránda sanctæ devotiónis, Dómine, tuórum fidélium corda//dispónat, ut et dignis méntibus suscípiant paschále mystérium et salvatiónis tuæ//núntient præcónium. Per Dóminum.
FERIA IV HEBDOMADÆ IV QUADRAGESIMÆ
Ad Officium lectionis
LECTIO PRIOR
De libro Númeri
11, 4-6. 10-30
Spiritus effunditur super seniores et Iosue
In diébus illis://[4]//Vulgus promíscuum, quod erat in médio eius, flagrávit//desidério, et sedéntes flevérunt páriter fílii Israel et dixérunt: «Quis dabit nobis//ad vescéndum carnes?//[5]//Recordámur píscium, quos comedebámus in Ægýpto//gratis; in mentem nobis véniunt cucúmeres et pepónes porríque et cepæ et ália.//[6]//Guttur nostrum áridum est; nihil áliud respíciunt óculi nostri nisi man».///[10]//Audívit ergo Móyses flentem pópulum per famílias, síngulos per óstia//tentórii sui. Iratúsque est furor Dómini valde; quod Móysi intoleránda res visa//est,//[11]//et ait ad Dóminum: «Cur afflixísti servum tuum? Quare non invénio//grátiam coram te? Et cur imposuísti pondus univérsi pópuli huius super me?//[12]//Numquid ego concépi omnem hunc pópulum vel génui eum, ut dicas mihi://“Porta eum in sinu tuo, sicut portáre solet nutrix infántulum, et defer in terram,//pro qua iurásti pátribus eórum?”.//[13]//Unde mihi carnes, ut dem univérso pópulo//isti? Flent contra me dicéntes: “Da nobis carnes, ut comedámus!”.//[14]//Non possum//ego solus sustinére omnem hunc pópulum, quia nimis gravis est mihi.//[15]//Si hoc//modo agis mecum, óbsecro ut interfícias me, si invéni grátiam in óculis tuis, ne//vídeam ámplius mala mea!».///[16]//Et dixit Dóminus ad Móysen: «Cóngrega mihi septuagínta viros de sénibus//Israel, quos tu nosti quod senes pópuli sint ac magístri, et duces eos ad óstium//tabernáculi convéntus, stabúntque tibi tecum.//[17]//Et descéndam et loquar tibi et//áuferam de spíritu tuo tradámque eis, ut susténtent tecum onus pópuli, et non tu//solus gravéris.//[18]//Pópulo quoque dices: Sanctificámini, cras comedétis carnes; ego//enim audívi vos flere: “Quis dabit nobis escas cárnium? Bene nobis erat in//Ægýpto”. Et dabit vobis Dóminus carnes et comedétis//[19]//non uno die nec duóbus//vel quinque aut decem nec vigínti quidem,//[20]//sed usque ad mensem diérum, donec//éxeat per nares vestras et vertátur in náuseam, eo quod reppuléritis Dóminum,//qui in médio vestri est, et flevéritis coram eo dicéntes: “Quare egréssi sumus ex//Ægýpto?”».//[21]//Et ait Móyses: «Pópulus, in cuius médio sum, sescénta mília//péditum sunt, et tu dicis: “Dabo eis esum cárnium mense íntegro!”.//[22]//Numquid//óvium et boum multitúdo cædétur, ut possit suffícere ad cibum? Vel omnes//pisces maris in unum congregabúntur, ut eos sátient?».//[23]//Cui respóndit Dóminus://«Numquid manus Dómini abbreviáta est? Iam nunc vidébis utrum meus sermo//ópere compleátur an non».///[24]//Venit ígitur Móyses et narrávit pópulo verba Dómini cóngregans//septuagínta viros de sénibus Israel, quos stare fecit circa tabernáculum.//[25]//Descendítque Dóminus per nubem et locútus est ad eum áuferens de spíritu, qui//erat in Móyse, et dans septuagínta viris sénibus. Cumque requievísset in eis//spíritus, prophetavérunt nec ultra fecérunt.//[26]//Remánserant autem in castris duo//viri, quorum unus vocabátur Eldad et alter Medad, super quos requiévit spíritus;//nam et ipsi descrípti fúerant et non exíerant ad tabernáculum. Cumque//prophetárent in castris,//[27]//cucúrrit puer et nuntiávit Móysi dicens: «Eldad et//Medad prophétant in castris».//[28]//Statim Iósue fílius Nun miníster Móysi et eléctus//eius a iuventúte sua ait: «Dómine mi Móyses, próhibe eos!».//[29]//At ille: «Quid,//inquit, æmuláris pro me? Quis tríbuat, ut omnis pópulus prophétet, et det eis//Dóminus spíritum suum?».//[30]//Reversúsque est Móyses et maióres natu Israel in//castra.
RESPONSORIUM
(Ioel 3, 1 bc. 2 b; Act 1, 8)
℟.//Effúndam spíritum meum super omnem carnem et prophetábunt fílii vestri//et fíliæ vestræ:
*//In diébus illis effúndam spíritum meum.
℣.//Accipiétis virtútem superveniénte Sancto Spíritu in vos et éritis mihi testes//usque ad últimum terræ.
*//In diébus illis effúndam spíritum meum.
LECTIO ALTERA
Ex Epístolis sancti Máximi Confessóris abbátis
(Epist. 11: PG 91, 454-455)
Misericordia Domini erga pænitentes
Veritátis præcónes ac qui divínæ grátiæ minístri exstitére, quotquot a//princípio ad nos usque suis quisque tempóribus salutárem nobis Dei voluntátem//explicuére, nihil Deo sic carum sicque amóri hábitum aiunt, quam quod hómines//ex vera pæniténtia ad ipsum convertántur.///Idque reliquórum máxime divínius ut osténderet, divínum Dei ac Patris//Verbum (quinímmo, primum illud solúmque infinítæ bonitátis insígne), nulla//verbórum vi explicábili demissiónis modo, inque rem nostram inclinatiónis,//nobíscum per carnem versári dignátum est; illa tum operátum, tum passum ac//locútum, quibus decébat nos, cum inimíci ac hostes essémus, Deo et Patri//reconciliári; ac qui extránei a beáta vita facti erámus, ad eam rursus revocári.///Non solum enim miraculórum vi morbos nostros sanávit; nostrarúmque//passiónum infirmitátibus suscéptis, ac mortis supplício, velut ipse obnóxius//esset, qui ab omni immúnis culpa erat, nostro réddito débito, a multis nos atque//treméndis delíctis liberávit, verum étiam multíplici doctrína, ut pares ei//efficiámur propensióris humanitátis hábitu, perfectáque aliórum in álios caritáte,//consílium dedit.///Idcírco clamábat://*Non veni vocáre iustos, sed peccatóres ad pæniténtiam//. Et://*Non opus est valéntibus médico, sed male habéntibus//. Item, venísse ad//quæréndam ovem quæ períerat. Prætérea, missum se esse ad oves quæ períerant//domus Israel. Item, per drachmæ parábolam, venísse se ad recuperándam//imáginem, quæ vitiórum fetidíssimo stércore óbruta erat, paulo obscúrius//significávit. Et://*Amen dico vobis, gáudium est in cælo super uno peccatóre//*pæniténtiam agénte//.///Ad hæc, eum, qui in latrónes incíderat, omníque induménto nudátus, atque//ex plagis semivívus relíctus fúerat, vino et óleo alligaturísque refocillávit; inque//iuméntum suum impósitum, in stábulo curándum depónit; erogatísque quæ ad//curam illíus suffícerent, étiam si quid supererogátum esset, datúrum se redeúndo//promísit.///Idcírco étiam reverténti fílio pródigo inclinátum patrem óptimum ait,//amplexúmque per pæniténtiam ad se redeúntem, patérnæ rursus glóriæ decóre//perornásse, nec eórum, quæ prius commíserat, ei quidquam exprobrásse.///Eam ob rem, ovículam quæ ex divíno centenário recésserat, in móntibus ac//cóllibus errántem invéntam, non impéllens ac minans, nec labóre confíciens ad//caulam redúxit; sed úmeris ipse suis impósitam, reliquárum gregi incólumem//miseránter réddidit.///Idcírco clamávit://*Veníte ad me, omnes qui laborátis, et corde oneráti estis et//*ego refíciam vos//. Et://*Tóllite iugum meum super vos//; nempe iugum vocans//mandáta, sive vitam evangélicis ratiónibus institútam: onus vero, quod//pæniténtia grave habére vidétur paulóque moléstius://*Iugum enim meum//, inquit,//*suáve est et onus meum leve//.///Rursúsque divínam iustítiam ac bonitátem docens, iubet, dicens://*Estóte//*sancti, estóte perfécti, estóte misericórdes, sicut Pater vester cæléstis//. Et://*Dimíttite, et dimittétur vobis//. Et://*Quæcúmque vultis ut fáciant vobis hómines,//*simíliter et vos fácite eis//.
RESPONSORIUM
(Cf. Ez 33, 11; Ps 93 (94), 19)
℟.//Tribulárer, si nescírem misericórdias tuas, Dómine; tu dixísti: Nolo//mortem peccatóris, sed ut magis convertátur et vivat;
*//Qui Chananǽam et//publicánum vocásti ad pæniténtiam.
℣.//In multitúdine sollicitúdinum meárum in corde meo, consolatiónes tuæ//lætificavérunt ánimam meam.
*//Qui Chananǽam et publicánum vocásti ad//pæniténtiam.
Oratio
Deus, qui et iustis prǽmia meritórum et peccatóribus véniam per//pæniténtiam præbes, tuis supplícibus miserére, ut reátus nostri conféssio//indulgéntiam váleat percípere delictórum. Per Dóminum.
FERIA V HEBDOMADÆ IV QUADRAGESIMÆ
Ad Officium lectionis
LECTIO PRIOR
De libro Númeri
12, 16 — 13, 1-3 a. 17-33
Exploratores in Chanaan mittuntur
In diébus illis://[12,16]//Proféctus est pópulus de Aseroth, fixis tentóriis in desérto//Pharan.///[13,1]//Ibi locútus est Dóminus ad Móysen dicens://[2]//«Mitte viros, qui consíderent//terram Chánaan, quam datúrus sum fíliis Israel, síngulos de síngulis tríbubus ex//princípibus».///[3]//Fecit Móyses quod Dóminus imperáverat, de desérto Pharan mittens//príncipes viros.///[17]//Misit ergo eos Móyses ad considerándam terram Chánaan et dixit ad eos://«Ascéndite per Nageb. Cumque venéritis ad montes,//[18]//consideráte terram, qualis//sit, et pópulum, qui habitátor est eius, utrum fortis sit an infírmus, si pauci//número an plures;//[19]//ipsa terra bona an mala, urbes quales, absque muris an//murátæ;//[20]//humus pinguis an stérilis, nemorósa an absque arbóribus.//Confortámini et afférte nobis de frúctibus terræ». Erat autem tempus, quando//iam prǽcoquæ uvæ vesci possunt.///[21]//Cumque ascendíssent, exploravérunt terram a desérto Sin usque Rohob in//intróitu Emath.//[22]//Ascenderúntque ad Nageb et venérunt in Hebron, ubi erant//Ahiman et Sésai et Thólmai fílii Enac. Nam Hebron septem annis ante Tanim//urbem Ægýpti cóndita est.//[23]//Pergentésque usque ad Nehélescol abscidérunt//pálmitem cum uva sua, quem portavérunt in vecte duo viri. De malis quoque//granátis et de ficis loci illíus tulérunt,//[24]//qui appellátus est Nehélescol, eo quod//botrum portássent inde fílii Israel.///[25]//Reversíque exploratóres terræ post quadragínta dies, omni regióne circúita,//[26]//venérunt ad Móysen et Aaron et ad omnem cœtum filiórum Israel in desértum//Pharan, quod est in Cades. Locutíque eis et omni congregatióni ostendérunt//fructus terræ//[27]//et narravérunt dicéntes: «Vénimus in terram, ad quam misísti nos,//quæ re vera fluit lacte et melle, ut ex his frúctibus cognósci potest.//[28]//Sed cultóres//fortíssimos habet et urbes grandes atque murátas. Stirpem Enac vídimus ibi;//[29]//Amalec hábitat in Nageb, Hetthǽus et Iebusǽus et Amorrǽus in montánis,//Chananǽus vero morátur iuxta mare et circa fluénta Iordánis».///[30]//Inter hæc Chaleb compéscens murmur pópuli, qui oriebátur contra Móysen,//ait: «Ascendámus et possideámus terram, quóniam potérimus obtinére eam».//[31]//Alii vero, qui fúerant cum eo, dicébant: «Nequáquam ad hunc pópulum//valémus ascéndere, quia fórtior nobis est».//[32]//Detraxerúntque terræ, quam//inspéxerant, apud fílios Israel dicéntes: «Terra, quam lustrávimus, dévorat//habitatóres suos; pópulus, quem aspéximus, procéræ statúræ est;//[33]//ibi vídimus//gigántes, fílios Enac de génere gigantéo, quibus comparáti quasi locústæ//videbámur».
RESPONSORIUM
(Deut 1, 31 a. 32. 26. 27 a)
℟.//In solitúdine portávit te Dóminus Deus tuus, ut solet homo gestáre//párvulum fílium suum.
*//Nec sic credidístis Dómino Deo vestro.
℣.//Noluístis ascéndere, sed incréduli ad sermónem Dómini Dei vestri//murmurástis.
*//Nec sic credidístis Dómino Deo vestro.
LECTIO ALTERA
Ex Sermónibus sancti Leónis Magni papæ
(Sermo 15, De passione Domini, 3-4: PL 54, 366-367)
Contemplatio dominicæ passionis
Verus venerátor domínicæ passiónis sic crucifíxum Iesum óculis cordis//aspíciat, ut illíus carnem suam esse cognóscat.///Contremíscat in Redemptóris sui supplício terréna substántia, rumpántur//infidélium méntium petræ, et, qui mortalitátis gravabántur sepúlcris, discússa//obstaculórum mole prosíliant. Appáreant nunc quoque in civitáte sancta, id est in//Ecclésia Dei, futúræ resurrectiónis indícia, et, quod geréndum est in corpóribus,//fiat in córdibus.///Nulli infirmórum crucis est negáta victória; nec quisquam est, cui non Christi//auxiliétur orátio. Quæ si multis in ipsum sæviéntibus prófuit, quanto magis eos//qui ad ipsum convertúntur ádiuvat?///Subláta est ignorántia, temperáta est difficúltas, et ígneam illam, qua vitæ//régio erat inclúsa, romphǽam sacer Christi sanguis exstínxit. Veræ luci, antíquæ//noctis cessit obscúritas.///Invitátur ad paradísi divítias pópulus christiánus, et cunctis regenerátis ad//amíssam pátriam patefáctus est réditus, si nemo sibi illam viam facit claudi, quæ//fídei latrónis pótuit aperíri.///Nec ita nos nunc ánxie, nunc supérbe præséntis vitæ óccupent actiónes, ut//non toto cordis afféctu conformári Redemptóri nostro per illíus exémpla nitámur.//Nihil enim non ad nostram salútem aut egit aut pértulit, ut virtus quæ ínerat//cápiti inésset étiam et córpori.///Nam primum ipsa illa substántiæ nostræ in deitáte suscéptio, qua//*Verbum//*caro factum est et habitávit in nobis//, quem hóminum misericórdiæ suæ, nisi//infidélem, relíquit exsórtem? Et cui non commúnis natúra cum Christo est, si//assuméntem recépit, et eo spíritu est regenerátus quo ille progénitus? Deínde//quis in illo suas non agnóscat infirmitátes? Quis perceptiónem cibi, requietiónem//somni, sollicitúdinem mæstitúdinis, lácrimas pietátis, non videat formæ fuisse//servílis?///Quæ quóniam ab antíquis sanánda vulnéribus, et a colluvióne erat purgánda//peccáti, ita Unigénitus Dei étiam hóminis factus est fílius, ut et omni humanitátis//veritáte et divinitátis plenitúdine non caréret.///Nostrum est quod exánime in sepúlcro iácuit, et quod die tértia resurréxit,//quodque super omnes altitúdines cælórum ad déxteram patérnæ maiestátis//ascéndit: ut, si per viam mandatórum eius incédimus, et si quæ in humilitáte//corpórea nostræ impéndit salúti non erubéscimus confitéri, nos quoque in glóriæ//eius consórtium provehámur: quóniam maniféste quod denuntiávit implébitur://*Omnis, qui confitébitur me coram homínibus, et ego confitébor eum coram Patre//*meo, qui in cælis est//.
RESPONSORIUM
(1 Cor 1, 18. 23)
℟.//Verbum crucis pereúntibus quidem stultítia est,
*//His autem, qui salvi//fiunt, id est nobis, virtus Dei est.
℣.//Nos prædicámus Christum crucifíxum, Iudǽis quidem scándalum,//géntibus autem stultítiam.
*//His autem, qui salvi fiunt, id est nobis, virtus Dei//est.
Oratio
Cleméntiam tuam, Dómine, súpplici voto depóscimus, ut nos fámulos tuos,//pæniténtia emendátos et bonis opéribus erudítos, in mandátis tuis fácias//perseveráre sincéros et ad paschália festa perveníre illǽsos. Per Dóminum.
FERIA VI HEBDOMADÆ IV QUADRAGESIMÆ
Ad Officium lectionis
LECTIO PRIOR
De libro Númeri
14, 1-25
Murmur populi et intercessio Moysis
In diébus illis://[1]//Vocíferans omnis turba flevit nocte illa,//[2]//et murmuráti sunt//contra Móysen et Aaron cuncti fílii Israel dicéntes: «Utinam mórtui essémus in//Ægýpto vel in hac vasta solitúdine!//[3]//Cur indúcit nos Dóminus in terram istam, ut//cadámus gládio, et uxóres ac líberi nostri ducántur captívi? Nonne mélius est//revérti in Ægýptum?».//[4]//Dixerúntque alter ad álterum: «Constituámus nobis//ducem et revertámur in Ægýptum!».///[5]//Quo audíto, Móyses et Aaron cecidérunt proni in terram coram omni//congregatióne filiórum Israel.//[6]//At vero Iósue fílius Nun et Chaleb fílius//Iephónne, qui et ipsi lustráverant terram, scidérunt vestiménta sua//[7]//et ad omnem//congregatiónem filiórum Israel locúti sunt: «Terra, quam circuívimus, valde//bona est.//[8]//Si propítius fúerit Dóminus, indúcet nos in eam et tradet humum lacte//et melle manántem.//[9]//Nolíte rebélles esse contra Dóminum neque timeátis//pópulum terræ huius, quia sicut panem ita eos póssumus devoráre. Recéssit ab//eis omne præsídium; Dóminus nobíscum est, nolíte metúere».///[10]//Cumque clamáret omnis congregátio et lapídibus eos vellet opprímere,//appáruit glória Dómini super tabernáculum convéntus cunctis fíliis Israel,//[11]//et//dixit Dóminus ad Móysen: «Usquequo détrahet mihi pópulus iste? Quoúsque//non credent mihi in ómnibus signis, quæ feci coram eis?//[12]//Fériam ígitur eos//pestiléntia atque consúmam; te autem fáciam in gentem magnam et fortiórem//quam hæc est».///[13]//Et ait Móyses ad Dóminum: «Audient Ægýptii, de quorum médio eduxísti//pópulum istum in virtúte tua,//[14]//et dicent ad habitatóres terræ huius, quia//audiérunt quod tu, Dómine, in pópulo isto sis et fácie videáris ad fáciem, et//nubes tua prótegat illos, et in colúmna nubis præcédas eos per diem et in//colúmna ignis per noctem.//[15]//Et occidísti hunc pópulum quasi unum hóminem, et//dicent gentes, quæ audiérunt audítum tuum://[16]//“Non póterat Dóminus introdúcere//pópulum in terram, pro qua iuráverat, idcírco occídit eos in solitúdine!”.//[17]//Magnificétur ergo fortitúdo Dómini, sicut iurásti dicens://[18]//“Dóminus pátiens et//multæ misericórdiæ, áuferens iniquitátem et scélera nullúmque innóxium//derelínquens, qui vísitas peccáta patrum in fílios in tértiam et quartam//generatiónem”.//[19]//Dimítte óbsecro peccátum pópuli huius secúndum//magnitúdinem misericórdiæ tuæ, sicut propítius fuísti pópulo huic de Ægýpto//usque ad locum istum».///[20]//Dixítque Dóminus: «Dimísi iuxta verbum tuum.//[21]//Vivo ego, et implébit//glória Dómini univérsam terram!//[22]//Attamen omnes hómines, qui vidérunt//maiestátem meam et signa, quæ feci in Ægýpto et in solitúdine, et tentavérunt//me iam per decem vices nec obœdiérunt voci meæ,//[23]//non vidébunt terram, pro//qua iurávi pátribus eórum; nec quisquam ex illis, qui detráxit mihi, intuébitur//eam.//[24]//Servum meum Chaleb, qui plenus álio spíritu secútus est me, indúcam in//terram hanc, quam circuívit, et semen eius possidébit eam.//[25]//Quóniam//Amalecítes et Chananǽus hábitant in vállibus, cras movéte castra et revertímini//in solitúdinem per viam maris Rubri».
RESPONSORIUM
(Ps 102 (103), 8. 9. 13. 14)
℟.//Miserátor et miséricors Dóminus, longánimis et multæ misericórdiæ; non//in perpétuum conténdet, neque in ætérnum irascétur.
*//Quómodo miserétur pater//filiórum, misértus est Dóminus timéntibus se.
℣.//Ipse cognóvit figméntum nostrum, recordátus est quóniam pulvis sumus.
*//Quómodo miserétur pater filiórum, misértus est Dóminus timéntibus se.
LECTIO ALTERA
Ex Epístolis paschálibus sancti Athanásii epíscopi
(Ep. 5, 1-2: PG 26, 1379-1380)
Sacramentum paschale eos qui corpore remoti sunt, fidei unitate proximos fecit
Præclárum est, fratres mei, ab uno ad áliud festum perveníre, ab una ad áliam//transíre oratiónem, ab una dénique ad áliam sollemnitátem. Adest vidélicet illud//tempus, quod nobis novum inítium affert, beáti nempe notítiam Páschatis, in quo//Dóminus fuit immolátus. Nos útique véscimur, tamquam vitæ cibo, animámque//nostram pretióso illíus sánguine semper oblectámus, ceu fonte quodam: et//nihilóminus semper sitímus, sempérque ardémus. Ipse vero sitiéntibus adest, et//ob suam benignitátem diéi festáli ádmovet illos qui sitiéntia víscera habent, iuxta//eiúsdem Salvatóris nostri effátum://*Si quis sitit, véniat ad me et bibat//.///Non tunc tantúmmodo cum quisque accédit, sitim suam exstínguit; sed//quotiescúmque étiam áliquis petit, libénter ei concéditur, ut ad Salvatórem//accédat. Grátia festi haud uno témpore coarctátur, neque spléndidus eius rádius//occásum pátitur, sed semper in promptu est illórum menti illuminándæ qui//cúpiunt. Pollet autem contínua virtúte erga illos qui illuminátam mentem gerunt,//et divínis libris atténdunt diu noctúque; velut homo ille qui beátus appellátur,//prout in sancto psalmo scriptum est://*Beátus vir, qui non ábiit in consílium//*impiórum et in via peccatórum non stetit, et in cáthedra pestiléntium non sedit;//*sed in lege Dómini volúntas eius, et in lege eius meditátur die ac nocte//.///Porro ille Deus, dilécti mei, qui inítio festum hoc nobis instítuit, ut id//quotánnis peragátur concédit. Ipse qui Fílium suum morti trádidit, propter//nostram salútem, eádem de causa sanctum festum largítur, quod in anni cursu//notátur. Festum hoc regit nos per occurréntes nobis in hoc mundo ærúmnas: et//nunc lætítiam nobis salútis confert Deus ex hoc festo emicántem, dum nos ad//unum conséssum addúcit, cunctos spiritáliter ubíque cópulans, nobísque//commúniter oráre concédens, communésque gratiárum actiónes persólvere,//prout in festo factitáre opus est. Hoc est benignitátis eius miráculum: ipse scílicet//ad hoc festum longínquos cóngregat, et eos qui forte córpore remóti sunt, fídei//unitáte próximos facit.
RESPONSORIUM
(Cf. Soph 3, 8. 9; Io 12, 32)
℟.//Exspécta me, dicit Dóminus, in die resurrectiónis meæ in futúrum;
*//Quia//tunc reddam pópulis lábium purum, ut ínvocent omnes in nómine Dómini et//sérviant ei úmero uno.
℣.//Ego, si exaltátus fúero a terra, omnes traham ad meípsum.
*//Quia tunc//reddam pópulis lábium purum, ut ínvocent omnes in nómine Dómini et sérviant//ei úmero uno.
Oratio
Deus, qui fragilitáti nostræ cóngrua subsídia præparásti, concéde, quǽsumus,//ut suæ reparatiónis efféctum et cum exsultatióne suscípiat et pia conversatióne//recénseat. Per Dóminum.
SABBATO HEBDOMADÆ IV QUADRAGESIMÆ
Ad Officium lectionis
LECTIO PRIOR
De libro Númeri
20, 1-13; 21, 4-9
De aquis Meriba. De serpente æneo
In diébus illis://[20,1]//Venérunt fílii Israel et omnis congregátio in desértum Sin//mense primo, et mansit pópulus in Cades. Mortuáque est ibi María et sepúlta in//eódem loco.///[2]//Cumque indigéret aqua pópulus, convenérunt advérsum Móysen et Aaron//[3]//et versi in seditiónem dixérunt: «Utinam perissémus inter fratres nostros coram//Dómino!//[4]//Cur eduxístis ecclésiam Dómini in solitúdinem, ut et nos et nostra//iuménta moriámur?//[5]//Quare nos fecístis ascéndere de Ægýpto et adduxístis in//locum istum péssimum, qui seri non potest, qui nec ficum gignit nec víneas nec//malogranáta, ínsuper et aquam non habet ad bibéndum?».///[6]//Venítque Móyses et Aaron, relícta congregatióne, ad intróitum tabernáculi//convéntus corruerúntque proni in terram, et appáruit glória Dómini super eos.//[7]//Locutúsque est Dóminus ad Móysen dicens://[8]//«Tolle virgam et cóngrega//pópulum, tu et Aaron frater tuus; et loquímini ad petram coram eis, et illa dabit//aquas. Cumque edúxeris aquam de petra, potábis congregatiónem et iuménta//eius».///[9]//Tulit ígitur Móyses virgam, quæ erat in conspéctu Dómini, sicut præcéperat//ei.//[10]//Et congregavérunt Móyses et Aaron pópulum ante petram, dixítque eis://«Audíte, rebélles; num de petra hac vobis aquam potérimus eícere?».//[11]//Cumque//elevásset Móyses manum percútiens virga bis sílicem, egréssæ sunt aquæ//largíssimæ, ita ut pópulus bíberet et iuménta.///[12]//Dixítque Dóminus ad Móysen et Aaron: «Quia non credidístis mihi, ut//sanctificarétis me coram fíliis Israel, non introducétis hos pópulos in terram,//quam dabo eis».//[13]//Hæc sunt aquæ Meríba, ubi iurgáti sunt fílii Israel contra//Dóminum, et sanctificátus est in eis.///[21,4]//Profécti sunt autem et de monte Hor per viam, quæ ducit ad mare Rubrum,//ut circumírent terram Edom. Et tædére cœpit pópulus itíneris.//[5]//Locutúsque//contra Deum et Móysen ait: «Cur eduxísti nos de Ægýpto, ut morerémur in//solitúdine? Deest panis, non sunt aquæ; ánima nostra iam náuseat super cibo isto//levíssimo».///[6]//Quam ob rem misit Dóminus in pópulum ignítos serpéntes, qui mordébant//pópulum, et mórtuus est pópulus multus ex Israel.//[7]//Et venérunt ad Móysen atque//dixérunt: «Peccávimus, quia locúti sumus contra Dóminum et te; ora, ut tollat a//nobis serpéntes». Oravítque Móyses pro pópulo.//[8]//Et locútus est Dóminus ad//eum: «Fac serpéntem ignítum et pone eum pro signo: qui percússus aspéxerit//eum, vivet».//[9]//Fecit ergo Móyses serpéntem ǽneum et pósuit eum pro signo;//quem cum percússi aspícerent, sanabántur.
RESPONSORIUM
(Io 3, 14. 15. 17)
℟.//Sicut Móyses exaltávit serpéntem in desérto, ita exaltári opórtet Fílium//hóminis,
*//Ut omnis, qui credit, in ipso hábeat vitam ætérnam.
℣.//Non misit Deus Fílium in mundum, ut iúdicet mundum, sed ut salvétur//mundus per ipsum.
*//Ut omnis, qui credit, in ipso hábeat vitam ætérnam.
LECTIO ALTERA
Ex Constitutióne pastoráli//*Gáudium et spes//Concílii Vaticáni secúndi de Ecclésia//in mundo huius témporis
(Nn. 37-38)
Omnes hominis navitates in paschali mysterio purificandæ sunt
Sacra Scriptúra, cui sæculórum conséntit experiéntia, humánam famíliam//édocet progréssum humánum, qui magnum hóminis bonum est, magnam tamen//tentatiónem secumférre: órdine enim valórum turbáto et malo cum bono//permíxto, sínguli hómines ac cœtus solúmmodo quæ própria sunt consíderant,//non vero aliórum.///Quo fit ut mundus non iam spátium veræ fraternitátis exsístat, dum aucta//humanitátis poténtia iam ipsum genus humánum destrúere minátur.///Si quis ergo quærit, qua ratióne miséria illa superári possit, christiáni//profiténtur, omnes hóminis navitátes, quæ per supérbiam et inordinátum sui//ipsíus amórem cotídie in discrímine versántur, Christi cruce et resurrectióne//purificándas et ad perfectiónem deducéndas esse.///A Christo enim redémptus et in Spíritu Sancto nova creatúra efféctus, homo//ipsas res a Deo creátas amáre potest et debet. A Deo enim illas áccipit et quasi de//manu Dei fluéntes réspicit et reverétur.///Pro illis Benefactóri grátias agens et in paupertáte et libertáte spíritus//creatúris utens ac fruens, in veram mundi possessiónem introdúcitur, tamquam//nihil habens et ómnia póssidens.//*Omnia enim vestra sunt; vos autem Christi,//*Christus autem Dei//.///Verbum enim Dei, per quod ómnia facta sunt, ipsum caro factum et in//hóminum terra hábitans, perféctus homo in históriam mundi intrávit, eam in se//assúmens et recapítulans. Ipse nobis revélat,//*quóniam Deus cáritas est//, simúlque//nos docet legem fundamentálem perfectiónis humánæ, ac proínde//transformatiónis mundi, novum dilectiónis esse mandátum.///Eos ígitur, qui divínæ credunt caritáti, certos facit viam dilectiónis ómnibus//homínibus aperíri, et conámen fraternitátem universálem instaurándi non esse//ináne. Simul monet hanc caritátem non in solis magnis rebus sectándam esse,//sed et imprímis in ordináriis vitæ adiúnctis.///Pro nobis ómnibus peccatóribus mortem sústinens, suo exémplo nos docet//crucem étiam baiulándam esse, quam caro et mundus pacem et iustítiam//sectántium úmeris impónunt.///Sua resurrectióne Dóminus constitútus, Christus, cui omnis potéstas in cælo//et in terra data est, per virtútem Spíritus sui in córdibus hóminum iam operátur,//non solum ventúri sǽculi desidérium súscitans, sed eo ipso illa étiam generósa//vota ánimans, puríficans et róborans, quibus família humána suam ipsíus vitam//humaniórem réddere et totam terram huic fini subícere sátagit.///Divérsa autem sunt Spíritus dona: dum álios vocat ut cæléstis habitatiónis//desidério maniféstum testimónium reddant illúdque in humána família vívidum//consérvent, álios vocat ut terréno hóminum servítio se dédicent, hoc suo//ministério matériam regni cæléstis parántes.///Omnes tamen líberat, ut, próprio amóre abnegáto omnibúsque terrénis//víribus in vitam humánam assúmptis, ad futúra se exténdant, quando humánitas//ipsa fiet oblátio accépta Deo.
RESPONSORIUM
(2 Cor 5, 15; Rom 4, 25)
℟.//Pro ómnibus mórtuus est Christus,
*//Ut et, qui vivunt, iam non sibi vivant,//sed ei, qui pro ipsis mórtuus est et resurréxit.
℣.//Tráditus est propter delícta nostra et suscitátus est propter iustificatiónem//nostram.
*//Ut et, qui vivunt, iam non sibi vivant, sed ei, qui pro ipsis mórtuus est//et resurréxit.
Oratio
Dírigat corda nostra, quǽsumus, Dómine, tuæ miseratiónis operátio, quia tibi//sine te placére non póssumus. Per Dóminum.
DOMINICA V QUADRAGESIMÆ
Ad Officium lectionis
LECTIO PRIOR
Incipit Epístola ad Hebrǽos
1, 1 — 2, 4
Filius heres universorum et super angelos exaltatus
[1,1]//Multifáriam et multis modis olim Deus locútus pátribus in prophétis,//[2]//in//novíssimis his diébus locútus est nobis in Fílio, quem constítuit herédem//universórum, per quem fecit et sǽcula;//[3]//qui, cum sit splendor glóriæ et figúra//substántiæ eius et portet ómnia verbo virtútis suæ, purgatióne peccatórum facta,//consédit ad déxteram maiestátis in excélsis,//[4]//tanto mélior ángelis efféctus,//quanto differéntius præ illis nomen hereditávit.///[5]//Cui enim dixit aliquándo angelórum://«//*Fílius meus es tu;//*ego hódie genui te//»//et rursum: «//*Ego ero illi in patrem//*et ipse erit mihi in fílium//»//*?///[6]//Cum autem íterum introdúcit primogénitum in orbem terræ, dicit://«//*Et adórent eum omnes ángeli Dei//».///[7]//Et ad ángelos quidem dicit://«//*Qui facit ángelos suos spíritus//*et minístros suos flammam ignis//»;//[8]//ad Fílium autem://«//*Thronus tuus, Deus, in sǽculum sǽculi,//*et virga æquitátis virga regni tui.//[9]//*Dilexísti iustítiam et odísti iniquitátem,//*proptérea unxit te Deus, Deus tuus,//*óleo exsultatiónis præ particípibus tuis//»//[10]//et:///«//*Tu in princípio, Dómine, terram fundásti;//*et ópera mánuum tuárum sunt cæli.//[11]//*Ipsi períbunt, tu autem pérmanes;//*et omnes ut vestiméntum veteráscent//[12]//*et velut amíctum invólves eos,//sicut vestiméntum//*et mutabúntur//.//*Tu autem idem es, et anni tui non defícient//».///[13]//Ad quem autem angelórum dixit aliquándo://«//*Sede a dextris meis,//*donec ponam inimícos tuos scabéllum pedum tuórum//»//*?///[14]//Nonne omnes sunt administratórii spíritus, qui in ministérium mittúntur//propter eos, qui hereditátem cápient salútis?///[2,1]//Proptérea abundántius opórtet observáre nos ea, quæ audívimus, ne forte//præterfluámus.//[2]//Si enim, qui per ángelos dictus est, sermo factus est firmus, et//omnis prævaricátio et inobœdiéntia accépit iustam mercédis retributiónem,//[3]//quómodo nos effugiémus si tantam neglexérimus salútem? Quæ, cum inítium//accepísset enarrári per Dóminum, ab eis, qui audiérunt, in nos confirmáta est,//[4]//contestánte Deo signis et porténtis et váriis virtútibus et Spíritus Sancti//distributiónibus secúndum suam voluntátem.
RESPONSORIUM
(Hebr 1, 3; 12, 2)
℟.//Christus Iesus, cum sit splendor glóriæ Patris et figúra substántiæ eius et//portet ómnia verbo virtútis suæ, purgatióne peccatórum facta,
*//Consédit ad//déxteram maiestátis in excélsis.
℣.//Auctor fídei nostræ, pro gáudio sibi propósito, sustínuit crucem.
*//Consédit ad déxteram maiestátis in excélsis.
LECTIO ALTERA
Ex Epístolis paschálibus sancti Athanásii epíscopi
(Ep. 14, 1-2: PG 26, 1419-1420)
Festum Domini proximum non verbis sed operibus implemus
Próximum nobis est Verbum illud, quod pro nobis ómnia factum est,//Dóminus, inquam, noster Iesus Christus, qui apud nos indesinénter spondet se//esse mansúrum. Quámobrem clamat, dicens://*Ecce ego vobíscum sum ómnibus//*diébus sǽculi//. Quemádmodum autem ipse pastor est, summus sacérdos, via et//iánua, simúlque ómnia pro nobis factus est, ita étiam festum atque sollémnitas//nobis appáruit, ceu beátus ait Apóstolus://*Pascha nostrum immolátus est//*Christus//, qui exspectabátur. Sed ad Psalmístæ quoque preces illúxit dicéntis://*Exsultátio mea, érue me a circumdántibus me//. Hæc est vera exsultátio, hæc est//germána sollémnitas, malórum nempe depúlsio; ad quam ut unusquísque//pervéniat, rectis omníno móribus sit, suáque mente meditétur in quiéte timóris//Dei.///Sic étiam sancti dum víverent, omni ætáte sua lætabántur, tamquam in festo;//quorum unus, nempe beátus David, noctu surgébat haud semel sed sépties, et//Deum précibus propitiábat. Alter, magnus vidélicet Móyses, hymnis exsultábat,//laudésque canébat ob victóriam de Pharaóne relátam, et de iis qui labóribus//Hebrǽos opprésserant. Postrémo álii assídua cum hilaritáte sacro cultu//perfungebántur, véluti magnus Sámuel et beátus ille Elías; qui morum suórum//mérito libertátem sunt adépti, et nunc festum agunt in cælo, de sua in umbra olim//peregrinatióne lætántur, et iam veritátem a figúra discérnunt.///Nos autem nunc sollemnitátem agéntes, quas vias corrípimus? Et festo huic//propinquántes, quem ducem habébimus? Néminem profécto, dilécti mei, nisi//quem vos ipsi mecum dicétis Dóminum nostrum Iesum Christum, qui ait://*Ego//*sum via.//Ipse est//*qui//, ut beátus inquit Ioánnes,//*tollit peccátum mundi//: ipse//ánimas nostras puríficat, ceu dicit alícubi Ieremías prophéta://*State super vias et//*vidéte et dispícite quænam sit via bona et in ea inveniétis animárum vestrárum//*emendatiónem//.///Olim vero hircórum sanguis, et cinis vítuli super immúndos aspérsus,//purificándo tantum córpori aptus erat; nunc per Verbi Dei grátiam unusquísque//abúnde mundátur: quod si mox sectábimur, licébit nobis hic tamquam in//vestíbulis cæléstis Ierúsalem festum illud ætérnum præmeditári; sicut étiam beáti//Apóstoli, qui ducem suum Salvatórem sequebántur, et tunc erant, et adhuc in//præsénti sunt huiúsmodi grátiæ magístri; namque aiébant://*Ecce nos relíquimus//*ómnia et secúti sumus te//. Vidélicet nos séquimur Dóminum; et festum Dómini,//non verbis tantum sed opéribus implémus.
RESPONSORIUM
(Cf. Hebr 6, 20; Io 1, 29)
℟.//Præcúrsor pro nobis ingréditur, agnus sine mácula,
*//Secúndum órdinem//Melchísedech póntifex factus in ætérnum et in sǽculum sǽculi.
℣.//Ecce Agnus Dei, ecce qui tollit peccátum mundi.
*//Secúndum órdinem//Melchísedech póntifex factus in ætérnum et in sǽculum sǽculi.
Oratio
Quǽsumus, Dómine Deus noster, ut in illa caritáte, qua Fílius tuus díligens//mundum morti se trádidit, inveniámur ipsi, te opitulánte, alácriter ambulántes.//Per Dóminum.
FERIA II HEBDOMADÆ V QUADRAGESIMÆ
Ad Officium lectionis
LECTIO PRIOR
De Epístola ad Hebrǽos
2, 5-18
Iesus, auctor salutis, fratribus suis assimilatus
[5]//Non enim ángelis subiécit orbem terræ futúrum, de quo lóquimur.//[6]//Testátus//est autem in quodam loco quis dicens://«//*Quid est homo, quod memor es eius,//*aut fílius hóminis, quóniam vísitas eum?//[7]//*Minuísti eum paulo minus ab ángelis,//*glória et honóre coronásti eum,//[8]//*ómnia subiecísti sub pédibus eius//».///In eo enim quod ei ómnia subiécit, nihil dimísit non subiectíbile ei. Nunc//autem necdum vidémus ómnia subiécta ei;//[9]//eum autem, qui//*paulo minus ab//*ángelis minorátus est//, vidémus Iesum propter passiónem mortis//*glória et honóre//*coronátum//, ut grátia Dei pro ómnibus gustáverit mortem.///[10]//Decébat enim eum, propter quem ómnia et per quem ómnia, qui multos//fílios in glóriam addúxit, ducem salútis eórum per passiónes consummáre.//[11]//Qui//enim sanctíficat et qui sanctificántur, ex uno omnes; propter quam causam non//erubéscit fratres eos vocáre//[12]//dicens://«//*Nuntiábo nomen tuum frátribus meis,//*in médio ecclésiæ laudábo te//»;//[13]//et íterum://«//*Ego ero fidens in eum//»;//et íterum://«//*Ecce ego et púeri, quos mihi dedit Deus//».///[14]//Quia ergo púeri communicavérunt sánguini et carni, et ipse simíliter//participávit iísdem, ut per mortem destrúeret eum, qui habébat mortis impérium,//id est Diábolum,//[15]//et liberáret eos, qui timóre mortis per totam vitam obnóxii//erant servitúti.//[16]//Nusquam enim ángelos apprehéndit, sed//*semen Abrahæ//*apprehéndit//.//[17]//Unde débuit per ómnia frátribus similári, ut miséricors fíeret et//fidélis póntifex in iis, quæ sunt ad Deum, ut repropitiáret delícta pópuli;//[18]//in quo//enim passus est ipse tentátus, potens est eis, qui tentántur, auxiliári.
RESPONSORIUM
(Hebr 2, 11 a. 17 a; cf. Bar 3, 38)
℟.//Qui sanctíficat et qui sanctificántur ex uno omnes; unde Christus débuit//per ómnia frátribus similári,
*//Ut miséricors fíeret et fidélis póntifex.
℣.//Deus in terris visus est et cum homínibus conversátus est.
*//Ut miséricors//fíeret et fidélis póntifex.
LECTIO ALTERA
Ex Commentário sancti Ioánnis Fisher, epíscopi et mártyris in Psalmos
(Ps 129: Opera omnia, edit. 1579, p. 1610)
Etsi quis peccavit, advocatum habemus apud Patrem
Est Christus Iesus póntifex noster, pretiósum eius corpus sacrifícium//nostrum, quod in ara crucis pro salúte ómnium hóminum immolávit.///Sanguis, nostræ redemptiónis causa profúsus, non erat vitulórum aut//hircórum (quemádmodum in lege antíqua), sed agni innocentíssimi Christi Iesu//salvatóris nostri.///Templum, in quo póntifex noster sacrum faciébat, non manufáctum, sed Dei//solíus poténtia exædificátum fuit. Sánguinem enim suum in conspéctu mundi//profúdit: quod útique templum est sola Dei manu fabrefáctum.///Hoc vero templum duas partes habet: áltera terra est, quam nos nunc//incólimus; áltera nobis mortálibus adhuc est incógnita.///Primum quidem sacrifícium immolávit hic in terra, cum mortem//acerbíssimam súbiit. Deínde vero, cum nova immortalitátis veste indútus per//próprium sánguinem in sancta sanctórum, id est in cælum introívit: ubi et illum//imménsi prétii sánguinem, quem pro cunctis homínibus peccáto obnóxiis sépties//effúderat, ante thronum Patris cæléstis exhíbuit.///Hoc autem sacrifícium tam est Deo gratum et accéptum, ut, simul atque illud//conspéxerit, fácere non possit quin, nostri statim misértus, cleméntiam ómnibus//vere pæniténtibus impéndat.///Est porro ætérnum: nec síngulis solum annis (ut apud Iudǽos fiébat) sed et//síngulis diébus ad nostram consolatiónem, adeóque síngulis étiam horis et//moméntis offértur, ut fortíssimum solácium habeámus. Qua de re ab Apóstolo//subiúngitur://*Ætérna redemptióne invénta//.///Huius vero sancti et ætérni sacrifícii partícipes fiunt omnes, qui veram//contritiónem ac pæniténtiam de sceléribus admíssis suscepérunt, quibus certum//est ac deliberátum vítia deínceps non repétere, sed in cœpto virtútum stúdio//constánter perseveráre.///Quæ res a sancto Ioánne his verbis astrúitur://*Filíoli mei, hæc scribo vobis ut//*non peccétis. Sed et si quis peccáverit, advocátum habémus apud Patrem, Iesum//*Christum iustum. Et ipse est propitiátio pro peccátis nostris: non pro nostris//*autem tantum, sed étiam pro totíus mundi//.
RESPONSORIUM
(Rom 5, 10. 8 b)
℟.//Si, cum inimíci essémus, reconciliáti sumus Deo per mortem Fílii eius,
*//Multo magis, reconciliáti, salvi érimus in vita ipsíus.
℣.//Cum adhuc peccatóres essémus, Christus pro nobis mórtuus est.
*//Multo//magis, reconciliáti, salvi érimus in vita ipsíus.
Oratio
Deus, per cuius ineffábilem grátiam omni benedictióne ditámur, præsta nobis//ita in novitátem a vetustáte transíre, ut regni cæléstis glóriæ præparémur. Per//Dóminum.
FERIA III HEBDOMADÆ V QUADRAGESIMÆ
Ad Officium lectionis
LECTIO PRIOR
De Epístola ad Hebrǽos
3, 1-19
Iesus confessionis nostræ apostolus
[1]//Fratres sancti, vocatiónis cæléstis partícipes, consideráte apóstolum et//pontíficem confessiónis nostræ Iesum,//[2]//qui fidélis est ei, qui fecit illum, sicut et//*Móyses in tota domo illíus//.//[3]//Amplióris enim glóriæ iste præ Móyse dignus est//hábitus, quanto ampliórem honórem habet quam domus, qui fabricávit illam.//[4]//Omnis namque domus fabricátur ab áliquo; qui autem ómnia fabricávit, Deus//est.//[5]//Et//*Móyses//quidem//*fidélis erat in tota domo eius//tamquam//*fámulus//in//testimónium eórum, quæ dicénda erant,//[6]//Christus vero tamquam Fílius super//domum illíus; cuius domus sumus nos, si fidúciam et gloriatiónem spei//retineámus.///[7]//Quaprópter, sicut dicit Spíritus Sanctus://«//*Hódie, si vocem eius audiéritis//,//[8]//*nolíte obduráre corda vestra sicut in exacerbatióne//,//*secúndum diem tentatiónis in desérto//,//[9]//*ubi tentavérunt me patres vestri in probatióne//*et vidérunt ópera mea////[10]//*quadragínta annos//.//*Propter quod infénsus fui generatióni huic//*et dixi: Semper errant corde//.//*Ipsi autem non cognovérunt vias meas//;//[11]//*sicut iurávi in ira mea//://*Non introíbunt in réquiem meam//».///[12]//Vidéte, fratres, ne forte sit in áliquo vestrum cor malum incredulitátis//discedéndi a Deo vivo,//[13]//sed adhortámini vosmetípsos per síngulos dies, donec//illud «//*hódie//» vocátur, ut non obdurétur quis ex vobis fallácia peccáti;//[14]//partícipes//enim Christi effécti sumus, si tamen inítium substántiæ usque ad finem firmum//retineámus,//[15]//dum dícitur://«//*Hódie, si vocem eius audiéritis//,//*nolíte obduráre corda vestra quemádmodum in illa exacerbatióne//».///[16]//Qui sunt enim qui audiéntes exacerbavérunt? Nonne univérsi, qui profécti//sunt ab Ægýpto per Móysen?//[17]//Quibus autem//*infénsus fuit quadragínta annos?//Nonne illis, qui peccavérunt, quorum//*membra cecidérunt in desérto?////[18]//Quibus//autem//*iurávit non introíre in réquiem ipsíus//, nisi illis, qui incréduli fuérunt?//[19]//Et//vidémus quia non potuérunt introíre propter incredulitátem.
RESPONSORIUM
(Hebr 3, 6 a; Eph 2, 21)
℟.//Christus tamquam Fílius super domum Patris;
*//Cuius domus sumus nos.
℣.//In Christo omnis ædificátio compácta crescit in templum sanctum in//Dómino.
*//Cuius domus sumus nos.
LECTIO ALTERA
Ex Sermónibus sancti Leónis Magni papæ
(Sermo 8, De passione Domini, 6-8: PL 54 340-432)
Crux Christi omnium fons benedictionum, omnium est causa gratiarum
Noster intelléctus, quem Spíritus veritátis illúminat, glóriam Crucis cælo//terráque radiántem puro ac líbero corde suscípiat, et interióre ácie vídeat, quale//sit, quod Dóminus, cum de passiónis suæ loquerétur instántia, dixit://*Venit hora,//*ut clarificétur Fílius hóminis//; et infra://*Nunc//, inquit,//*turbáta est ánima mea, et//*quid dicam? Pater, salva me ex hac hora. Sed proptérea veni in hanc horam.//*Pater, clarífica Fílium tuum//; et cum vox Patris venísset e cælo dicens://*Et//*clarificávi, et íterum clarificábo//, respóndens Iesus circumstántibus, dixit://*Non//*propter me vox hæc facta est, sed propter vos. Nunc iudícium mundi est, nunc//*princeps huius mundi eiciétur foras. Et ego si exaltátus fúero a terra, ómnia//*traham ad me ipsum//.///O admirábilis poténtia crucis! O ineffábilis glória passiónis, in qua et tribúnal//Dómini et iudícium mundi et potéstas est crucifíxi.///Traxísti, Dómine, ómnia ad te, ut, quod in uno Iudǽæ templo obumbrátis//significatiónibus agebátur, pleno apertóque sacraménto, universárum ubíque//natiónum devótio celebráret.///Nunc étenim et ordo clárior levitárum, et dígnitas ámplior seniórum, et//sacrátior est únctio sacerdótum; quia crux tua ómnium fons benedictiónum,//ómnium est causa gratiárum, per quam credéntibus datur virtus de infirmitáte,//glória de oppróbrio, vita de morte. Nunc étiam carnálium sacrificiórum varietáte//cessánte, omnes differéntias hostiárum una córporis et sánguinis tui implet//oblátio, quóniam tu es verus//*Agnus Dei, qui tollis peccáta mundi//; et ita in te//univérsa pérficis mystéria, ut, sicut unum est pro omni víctima sacrifícium, ita//unum de omni gente sit regnum.///Confiteámur ígitur, dilectíssimi, quod beátus magíster géntium Paulus//apóstolus gloriósa voce conféssus est, dicens://*Fidélis sermo et omni acceptióne//*dignus, quia Christus Iesus venit in hunc mundum peccatóres salvos fácere//.///Hinc enim mirabílior est erga nos misericórdia Dei, quod non pro iustis,//neque pro sanctis, sed pro iníquis et ímpiis Christus est mórtuus: et, cum mortis//acúleum recípere non posset natúra Deitátis, suscépit tamen, nascéndo ex nobis,//quod posset offérre pro nobis.///Olim enim morti nostræ mortis suæ poténtia minabátur, dicens per Oséam//prophétam://*O mors, ero mors tua, et ero morsus tuus, inférne//. Leges enim//inférni moriéndo súbiit, sed resurgéndo dissólvit: et ita perpetuitátem mortis//incídit, ut eam de ætérna fáceret temporálem.//*Sicut enim omnes in Adam//*moriúntur, ita et in Christo omnes vivificabúntur//.
RESPONSORIUM
(Col 2, 14-15; Io 8, 28 a)
℟.//Chirógraphum decrétis, quod erat contrárium nobis, tulit de médio//Christus, affígens illud cruci;
*//Et exspólians principátus et potestátes, tradúxit//confidénter, triúmphans illos in semetípso.
℣.//Cum exaltavéritis Fílium hóminis, tunc cognoscétis quia ego sum.
*//Et//exspólians principátus et potestátes, tradúxit confidénter, triúmphans illos in//semetípso.
Oratio
Da nobis, quǽsumus, Dómine, perseverántem in tua voluntáte famulátum, ut//in diébus nostris et mérito et número pópulus tibi sérviens augeátur. Per//Dóminum.
FERIA IV HEBDOMADÆ V QUADRAGESIMÆ
Ad Officium lectionis
LECTIO PRIOR
De Epístola ad Hebrǽos
6, 9-20
Fidelitas Dei, spes nostra
[9]//Confídimus de vobis, dilectíssimi, melióra et vicinióra salúti, tamétsi ita//lóquimur;//[10]//non enim iniústus Deus, ut obliviscátur óperis vestri et dilectiónis,//quam ostendístis nómini ipsíus, qui ministrástis sanctis et ministrátis.//[11]//Cúpimus//autem unumquémque vestrum eándem ostentáre sollicitúdinem ad expletiónem//spei usque in finem,//[12]//ut non segnes efficiámini, verum imitatóres eórum, qui//fide et patiéntia heréditant promissiónes.///[13]//Abrahæ namque promíttens Deus, quóniam néminem hábuit, per quem//iuráret maiórem,//*iurávit per semetípsum////[14]//dicens: «//*Utique benedícens benedícam//*te et multiplicábo te//»;//[15]//et sic longanímiter ferens adéptus est repromissiónem.//[16]//Hómines enim per maiórem sui iurant, et omnis controvérsiæ eórum finis ad//confirmatiónem est iuraméntum;//[17]//in quo abundántius volens Deus osténdere//pollicitatiónis herédibus immobilitátem consílii sui, se interpósuit iure iurándo,//[18]//ut per duas res immóbiles, in quibus impossíbile est mentíri Deum, fortíssimum//solácium habeámus, qui confúgimus ad tenéndam propósitam spem,//[19]//quam sicut//áncoram habémus ánimæ, tutam ac firmam et incedéntem usque in interióra//veláminis,//[20]//ubi præcúrsor pro nobis introívit Iesus,//*secúndum órdinem//*Melchísedech//póntifex factus//*in ætérnum//.
RESPONSORIUM
(Cf. Hebr 6, 19. 20; 7, 24. 25)
℟.//In interióra veláminis præcúrsor pro nobis introívit Iesus, secúndum//órdinem Melchísedech póntifex factus in ætérnum,
*//Semper vivens ad//interpellándum pro nobis.
℣.//Intransgressíbile habet sacerdótium, unde et salváre in perpétuum potest//accedéntes per semetípsum ad Deum.
*//Semper vivens ad interpellándum pro//nobis.
LECTIO ALTERA
Ex Enarratiónibus sancti Augustíni epíscopi in Psalmos
(Ps 85, 1: CCL 39, 1176-1177)
Iesus Christus orat pro nobis, orat in nobis, oratur a nobis
Nullum maius donum præstáre posset Deus homínibus, quam ut Verbum//suum, per quod cóndidit ómnia, fáceret illis caput, et illos ei tamquam membra//coaptáret, ut esset Fílius Dei et fílius hóminis, unus Deus cum Patre, unus homo//cum homínibus, ut et quando lóquimur ad Deum deprecántes, non inde Fílium//separémus, et quando precátur corpus Fílii, non a se séparet caput suum, sitque//ipse unus salvátor córporis sui Dóminus noster Iesus Christus Fílius Dei, qui et//oret pro nobis et oret in nobis et orétur a nobis.///Orat pro nobis, ut sacérdos noster; orat in nobis, ut caput nostrum; orátur a//nobis, ut Deus noster.///Agnoscámus ergo et in illo voces nostras, et voces eius in nobis. Neque cum//áliquid dícitur de Dómino Iesu Christo, máxime in prophetía, quod pertíneat//velut ad quamdam humilitátem indígnam Deo, dubitémus eam illi tribúere, qui//non dubitávit se nobis adiúngere. Ei quippe servit univérsa creatúra, quia per//ipsum facta est univérsa creatúra.///Et proptérea, cum eius sublimitátem divinitatémque intuémur, quando//audímus://*In princípio erat Verbum et Verbum erat apud Deum, et Deus erat//*Verbum. Hoc erat in princípio apud Deum. Omnia per ipsum facta sunt et sine//*ipso factum est nihil//, intuéntes hanc et supereminentíssimam et excedéntem//ómnia creaturárum sublímia divinitátem Fílii Dei, audímus étiam in áliqua parte//Scripturárum velut geméntem, orántem, confiténtem.///Et dubitámus ei tribúere verba hæc, ex eo quod cogitátio nostra de recénti//eius contemplatióne, quæ erat in divinitáte, pigréscit descéndere ad eius//humilitátem; et tamquam fáciat illi iniúriam, si eius verba in hómine agnóscat, ad//quem verba dirigébat cum Deum deprecarétur, hæret plerúmque, et conátur//mutáre senténtiam; et non ei occúrrit in Scriptúra, nisi quod ad ipsum recúrrat, et//ab illo deviáre non sinat.///Expergiscátur ergo, et evígilet in fide sua; et vídeat quia ille, quam//contemplabátur paulo ante in forma Dei, formam servi accépit; in similitúdine//hóminum factus, et hábitu invéntus ut homo, humiliávit se factus obœdiens//usque ad mortem; et verba psalmi vóluit esse sua, in cruce pendens, et dicens://*Deus meus, Deus meus, ut quid me dereliquísti?///Orátur ergo in forma Dei, orat in forma servi: ibi creátor, hic creátus,//creatúram mutándam non mutátus assúmens, et secum nos fáciens unum//hóminem, caput et corpus. Orámus ergo ad illum, per illum, in illo, et dícimus//cum illo, et dicit nobíscum.
RESPONSORIUM
(Io 16, 24. 23)
℟.//Usque modo non petístis quidquam in nómine meo;
*//Pétite et accipiétis,//ut gáudium vestrum sit plenum.
℣.//Amen, amen dico vobis: Si quid petiéritis Patrem in nómine meo, dabit//vobis.
*//Pétite et accipiétis, ut gáudium vestrum sit plenum.
Oratio
Sanctificáta per pæniténtiam tuórum corda filiórum, Deus miserátor, illústra//et, quibus præstas devotiónis afféctum, præbe supplicántibus pium benígnus//audítum. Per Dóminum.
FERIA V HEBDOMADÆ V QUADRAGESIMÆ
Ad Officium lectionis
LECTIO PRIOR
De Epístola ad Hebrǽos
7, 1-10
Melchisedech typus perfecti sacerdotis
Fratres://[1]//*Melchísedech, rex Salem, sacérdos Dei summi//, qui//*obviávit Abrahæ//*regrésso a cæde regum et benedíxit ei//,//[2]//cui et//*décimam ómnium//divísit//*Abraham//,//primum quidem, qui interpretátur rex iustítiæ, deínde autem et//*rex Salem//, quod//est rex Pacis,//[3]//sine patre, sine matre, sine genealogía, neque inítium diérum//neque finem vitæ habens, assimilátus autem Fílio Dei, manet sacérdos in//perpétuum.///[4]//Intuémini autem quantus sit hic, cui et décimam dedit de præcípuis//Abraham patriárcha.//[5]//Et illi quidem, qui de fíliis Levi sacerdótium accípiunt,//mandátum habent décimas súmere a pópulo secúndum legem, id est a frátribus//suis, quamquam et ipsi exiérunt de lumbis Abrahæ;//[6]//hic autem, cuius generátio//non annumerátur in eis, décimam sumpsit ab Abraham et eum, qui habébat//repromissiónes, benedíxit.//[7]//Sine ulla autem contradictióne, quod minus est, a//melióre benedícitur.///[8]//Et hic quidem décimas moriéntes hómines sumunt, ibi autem testimónium//accípiens quia vivit.//[9]//Et ut ita dictum sit, per Abraham et Levi, qui décimas//áccipit, decimátus est,//[10]//adhuc enim in lumbis patris erat, quando//*obviávit ei//*Melchísedech//.
RESPONSORIUM
(Cf. Gen 14, 18; Hebr 7, 3; cf. Ps 109 (110), 4; Hebr 7, 16)
℟.//Melchísedech, rex Salem, prótulit panem et vinum; erat enim sacérdos Dei//altíssimi, assimilátus Fílio Dei,
*//Cui iurávit Dóminus: Tu es sacérdos in//ætérnum secúndum órdinem Melchísedech.
℣.//Non secúndum legem mandáti carnális sacérdos factus est, sed secúndum//virtútem vitæ insolúbilis.
*//Cui iurávit Dóminus: Tu es sacérdos in ætérnum//secúndum órdinem Melchísedech.
LECTIO ALTERA
Ex Constitutióne dogmática//*Lumen géntium//Concílii Vaticáni secúndi de//Ecclésia
(N. 9)
Ecclesia, sacramentum visibile salutiferæ unitatis
*Ecce dies véniunt, dicit Dóminus, et fériam dómui Israel et dómui Iuda fœdus//*novum ... Dabo legem meam in viscéribus eórum et in corde eórum scribam eam//*et ero eis in Deum et ipsi erunt mihi in pópulum ... Omnes enim cognóscent me,//*a mínimo usque ad máximum, ait Dóminus//.///Quod fœdus novum Christus instítuit, novum scílicet testaméntum in suo//sánguine, ex Iudǽis ac géntibus plebem vocans, quæ non secúndum carnem, sed//in Spíritu ad unitátem coalésceret, essétque novus pópulus Dei.///Credéntes enim in Christum, renáti non ex sémine corruptíbili, sed//incorruptíbili per verbum Dei vivi, non ex carne, sed ex aqua et Spíritu Sancto,//constituúntur tandem//*genus eléctum, regále sacerdótium, gens sancta, pópulus//*acquisitiónis ... qui aliquándo non pópulus, nunc autem pópulus Dei//.///Pópulus ille messiánicus habet pro cápite Christum,//*qui tráditus est propter//*delícta nostra et resurréxit propter iustificatiónem nostram//, et, nunc nomen quod//est super omne nomen adéptus, glorióse regnat in cælis.///Habet pro condicióne dignitátem libertatémque filiórum Dei, in quorum//córdibus Spíritus Sanctus sicut in templo inhábitat.///Habet pro lege mandátum novum diligéndi sicut ipse Christus diléxit nos.///Habet tandem pro fine regnum Dei, ab ipso Deo in terris inchoátum, ultérius//dilatándum, donec in fine sæculórum ab ipso étiam consummétur, cum Christus//apparúerit, vita nostra, et//*ipsa creatúra liberábitur a servitúte corruptiónis in//*libertátem glóriæ filiórum Dei//.///Itaque pópulus ille messiánicus, quamvis univérsos hómines actu non//comprehéndat, et non semel ut pusíllus grex appáreat, pro toto tamen génere//humáno firmíssimum est germen unitátis, spei et salútis.///A Christo in communiónem vitæ, caritátis et veritátis constitútus, ab eo étiam//ut instruméntum redemptiónis ómnium assúmitur, et tamquam lux mundi et sal//terræ ad univérsum mundum emíttitur.///Sicut vero Israel secúndum carnem, qui in desérto peregrinabátur, Dei//Ecclésia iam appellátur, ita novus Israel, qui, in præsénti sǽculo incédens,//futúram eámque manéntem civitátem inquírit, étiam Ecclésia Christi nuncupátur,//quippe quam ipse sánguine suo acquisívit, suo Spíritu replévit, aptísque médiis//uniónis visíbilis et sociális instrúxit.///Deus congregatiónem eórum qui in Iesum, salútis auctórem et unitátis//pacísque princípium, credéntes aspíciunt, convocávit et constítuit Ecclésiam, ut//sit univérsis et síngulis sacraméntum visíbile huius salutíferæ unitátis.
RESPONSORIUM
(1 Petr 2, 9. 10; Ps 32 (33), 12)
℟.//Vos pópulus in acquisitiónem;
*//Qui aliquándo non pópulus, nunc autem//pópulus Dei; qui non consecúti misericórdiam, nunc autem misericórdiam//consecúti.
℣.//Beáta gens, cui Dóminus est Deus, pópulus, quem elégit in hereditátem//sibi.
*//Qui aliquándo non pópulus, nunc autem pópulus Dei; qui non consecúti//misericórdiam, nunc autem misericórdiam consecúti.
Oratio
Adésto, Dómine, supplícibus tuis et spem suam in tua misericórdia//collocántes tuére propítius, ut, a peccatórum labe mundáti, in sancta//conversatióne permáneant et promissiónis tuæ perficiántur herédes. Per//Dóminum.
FERIA VI HEBDOMADÆ V QUADRAGESIMÆ
Ad Officium lectionis
LECTIO PRIOR
De Epístola ad Hebrǽos
7, 11-28
Christi sacerdotium sempiternum
[11]//Si consummátio per sacerdótium levíticum erat, pópulus enim sub ipso//legem accépit, quid adhuc necessárium//*secúndum órdinem Melchísedech//álium//súrgere//*sacerdótem//et non//*secúndum órdinem//Aaron dici?//[12]//Transláto enim//sacerdótio, necésse est, ut et legis translátio fiat.//[13]//De quo enim hæc dicúntur, ex//ália tribu est, ex qua nullus altári præsto fuit;//[14]//maniféstum enim quod ex Iuda//ortus sit Dóminus noster, in quam tribum nihil de sacerdótibus Móyses locútus//est.///[15]//Et ámplius adhuc maniféstum est, si//*secúndum//similitúdinem//*Melchísedech//exsúrgit álius//*sacérdos//,//[16]//qui non secúndum legem mandáti carnális factus est//sed secúndum virtútem vitæ insolúbilis,//[17]//testimónium enim áccipit://«//*Tu es sacérdos in ætérnum secúndum órdinem Melchísedech//».///[18]//Reprobátio quidem fit præcedéntis mandáti propter infirmitátem eius et//inutilitátem,//[19]//nihil enim ad perféctum addúxit lex, introdúctio vero melióris spei,//per quam proximámus ad Deum.///[20]//Et quantum non est sine iure iurándo, illi quidem sine iure iurándo//sacerdótes facti sunt,//[21]//hic autem cum iure iurándo per eum, qui dicit ad illum://«//*Iurávit Dóminus et non pænitébit eum://*Tu es sacérdos in ætérnum//»,///[22]//in tantum et melióris testaménti sponsor factus est Iesus.///[23]//Et illi quidem plures facti sunt sacerdótes, idcírco quod morte//prohibebántur permanére;//[24]//hic autem eo quod manet in ætérnum,//intransgressíbile habet sacerdótium,//[25]//unde et salváre in perpétuum potest//accedéntes per semetípsum ad Deum, semper vivens ad interpellándum pro eis.///[26]//Talis enim et decébat, ut nobis esset póntifex, sanctus, ínnocens, impollútus,//segregátus a peccatóribus et excélsior cælis factus,//[27]//qui non habet necessitátem//cotídie, quemádmodum pontífices, prius pro suis delíctis hóstias offérre, deínde//pro pópuli; hoc enim fecit semel semetípsum offeréndo.//[28]//Lex enim hómines//constítuit pontífices infirmitátem habéntes, sermo autem iuris iurándi, quod post//legem est, Fílium in ætérnum consummátum.
RESPONSORIUM
(Hebr 5, 5 a. 6 b; 7, 20 b. 21)
℟.//Christus non semetípsum glorificávit ut póntifex fíeret, sed qui locútus est//ad eum:
*//Tu es sacérdos in ætérnum secúndum órdinem Melchísedech.
℣.//Alii sine iure iurándo sacerdótes facti sunt; Iesus autem cum iure iurándo//per eum qui dixit ad illum:
*//Tu es sacérdos in ætérnum secúndum órdinem//Melchísedech.
LECTIO ALTERA
Ex Tractátu sancti Fulgéntii Ruspénsis epíscopi De fide ad Petrum
(Cap. 22. 62: CCL 91 A, 726. 750-751)
Ipse obtulit semetipsum pro nobis
In sacrifíciis carnálium victimárum, quæ sibi ipsa Sancta Trínitas, quæ unus//est Deus novi et véteris testaménti, a pátribus nostris præcipiébat offérri, illíus//sacrifícii significabátur gratíssimum munus, quo pro nobis seípsum solus Deus//Fílius secúndum carnem esset misericórditer oblatúrus.///Ipse enim, secúndum apostólicam doctrínam,//*óbtulit semetípsum pro nobis//*oblatiónem et hóstiam Deo in odórem suavitátis//. Ipse verus Deus et verus//póntifex, qui pro nobis non in sánguine taurórum et hircórum, sed in sánguine//suo semel introívit in sancta. Quod tunc póntifex ille significábat, qui cum//sánguine in sancta sanctórum per annos síngulos introíbat.///Iste ígitur est, qui in se uno totum exhíbuit quod esse necessárium ad//redemptiónis nostræ sciébat efféctum, idem scílicet sacérdos et sacrifícium, idem//Deus et templum; sacérdos, per quem sumus reconciliáti; sacrifícium, quo//reconciliáti; templum, in quo reconciliáti; Deus, cui reconciliáti. Solus tamen//sacérdos, sacrifícium et templum, quia hæc ómnia Deus secúndum formam//servi; non autem solus Deus, quia hoc cum Patre et Spíritu Sancto secúndum//formam Dei.///Firmíssime ergo tene et nullátenus dúbites, ipsum unigénitum Deum Verbum,//carnem factum, se pro nobis obtulísse sacrifícium et hóstiam Deo in odórem//suavitátis; cui cum Patre et Spíritu Sancto a patriárchis et prophétis et//sacerdótibus, témpore véteris testaménti, animália sacrificabántur; et cui nunc, id//est témpore novi testaménti, cum Patre et Spíritu Sancto, cum quibus illi est una//divínitas, sacrifícium panis et vini, in fide et caritáte, sancta cathólica Ecclésia//per univérsum orbem terræ offérre non cessat.///In illis enim carnálibus víctimis, significátio fuit carnis Christi, quam pro//peccátis nostris ipse sine peccáto fúerat oblatúrus, et sánguinis, quem erat//effusúrus in remissiónem peccatórum nostrórum; in isto autem sacrifício,//gratiárum áctio atque commemorátio est carnis Christi quam pro nobis óbtulit, et//sánguinis quem pro nobis idem Deus effúdit. De quo beátus Paulus dicit in//Actibus Apostolórum://*Atténdite vobis et univérso gregi, in quo vos Spíritus//*Sanctus pósuit epíscopos régere Ecclésiam Dei, quam acquisívit sánguine suo//.///In illis ergo sacrifíciis quid nobis esset donándum, figuráte significabátur; in//hoc autem sacrifício quid nobis iam donátum sit, evidénter osténditur.///In illis sacrifíciis prænuntiabátur Fílius Dei pro ímpiis occidéndus; in hoc//autem pro ímpiis annuntiátur occísus, testánte Apóstolo quia//*Christus, cum//*adhuc infírmi essémus, secúndum tempus pro ímpiis mórtuus est//, et quia,//*cum//*inimíci essémus, reconciliáti sumus Deo per mortem Fílii eius//.
RESPONSORIUM
(Cf. Col 1, 21-22; Rom 3, 25 a)
℟.//Cum essétis alienáti et inimíci sensu in opéribus malis, reconciliávit vos//Deus in córpore carnis Christi per mortem,
*//Exhibére vos sanctos et//immaculátos et irreprehensíbiles coram ipso.
℣.//Ipsum propósuit Deus propitiatórium per fidem in sánguine ipsíus.
*//Exhibére vos sanctos et immaculátos et irreprehensíbiles coram ipso.
Oratio
Absólve, quǽsumus, Dómine, tuórum delícta populórum, ut a peccatórum//néxibus, quæ pro nostra fragilitáte contráximus, tua benignitáte liberémur. Per//Dóminum.
SABBATO HEBDOMADÆ V QUADRAGESIMÆ
Ad Officium lectionis
LECTIO PRIOR
De Epístola ad Hebrǽos
8, 1-13
Sacerdotium Christi in novo fœdere
Fratres://[1]//Caput super ea, quæ dicúntur: talem habémus pontíficem, qui//consédit in déxtera throni Maiestátis in cælis,//[2]//sanctórum miníster et tabernáculi//veri, quod fixit Dóminus, non homo.///[3]//Omnis enim póntifex ad offerénda múnera et hóstias constitúitur; unde//necésse erat et hunc habére áliquid, quod offérret.//[4]//Si ergo esset super terram,//nec esset sacérdos, cum sint qui ófferant secúndum legem múnera;//[5]//qui figúræ et//umbræ desérviunt cæléstium, sicut respónsum est Móysi, cum consummatúrus//esset tabernáculum: «//*Vide//enim, inquit,//*ómnia fácies secúndum exémplar, quod//*tibi osténsum est in monte//».//[6]//Nunc autem differéntius sortítus est ministérium,//quanto et melióris testaménti mediátor est, quod in melióribus repromissiónibus//sancítum est.//[7]//Nam si illud prius culpa vacásset, non secúndi locus inquirerétur;//[8]//vitúperans enim eos dicit: «//*Ecce dies véniunt, dicit Dóminus, et consummábo//*super domum Israel et super domum Iudæ testaméntum novum;////[9]//*non secúndum//*testaméntum, quod feci pátribus eórum in die qua apprehéndi manum illórum, ut//*edúcerem illos de terra Ægýpti; quóniam ipsi non permansérunt in testaménto//*meo et ego negléxi eos, dicit Dóminus.////[10]//*Quia hoc est testaméntum, quod//*testábor dómui Israel post dies illos, dicit Dóminus, dando leges meas in mentem//*eórum et in corde eórum superscríbam eas; et ero eis in Deum, et ipsi erunt mihi//*in pópulum.////[11]//*Et non docébit unusquísque civem suum et unusquísque fratrem//*suum dicens: “Cognósce Dóminum”; quóniam omnes scient me, a minóre usque//*ad maiórem eórum,////[12]//*quia propítius ero iniquitátibus eórum et peccatórum//*illórum iam non memorábor».///[13]//Dicéndo «//*novum//» veterávit prius; quod autem antiquátur et senéscit, prope//intéritum est.
RESPONSORIUM
(Hebr 8, 1 b. 2 a; 9, 24)
℟.//Habémus pontíficem, qui, sanctórum miníster et tabernáculi veri, consédit//in déxtera throni Maiestátis in cælis,
*//Ut appáreat nunc vúltui Dei pro nobis.
℣.//Non enim in manufácta Sancta Christus introívit, quæ sunt similitúdo//verórum, sed in ipsum cælum.
*//Ut appáreat nunc vúltui Dei pro nobis.
LECTIO ALTERA
Ex Oratiónibus sancti Gregórii Nazianzéni epíscopi
(Oratio 45, 23-24: PG 36, 654-655)
Paschatis participes erimus
Páschatis partícipes érimus, nunc quidem adhuc týpice, tamétsi apértius//quam in vétere lege (legále síquidem Pascha; nec enim dícere verébor, figúra//erat figúræ obscúrior); aliquánto post autem perféctius et púrius, tum vidélicet//cum Verbum novum illud nobíscum in regno Patris bibet, patefáciens ac docens,//quæ nunc minus plene demonstrávit. Novum enim illud semper est, quod nunc//intellégitur.///Quænam autem illa sit pótio atque percéptio, dícere nostrum est, illíus//docére, discipulísque suis hanc doctrínam impertíri. Doctrína enim, eius quoque,//qui alit, cibus est.///Age vero, nos quoque legis partícipes efficiámur, verum evangélice, non//litteráliter; perfécte, non imperfécte; sempitérne, non temporárie. Caput nobis//efficiámus, non terrénam Ierúsalem, sed cæléstem metrópolim; non eam,//inquam, quæ nunc ab exercítibus calcátur, sed quæ ab ángelis laude et//prædicatióne effértur.///Mactémus, non vítulos novéllos, nec agnos córnua producéntes et úngulas,//quæ magna ex parte mórtua sunt, ac sensu carent; verum Deo in supérno altári//cum cæléstibus choris sacrifícium laudis immolémus. Penetrémus primum//velámen, ad secúndum accedámus, in sancta sanctórum prospiciámus.///Atque, ut maius áliquid dicam, immolémus nos Deo; immo, síngulis diébus//nosmetípsos motúsque omnes immolémus. Omnia pro verbo excipiámus, per//passiónes Passiónem imitémur, per sánguinem Sánguinem honorémus, crucem//álacres conscendámus.///Si Simon Cyrenǽus sis, crucem tolle, ac séquere.///Si, ut latro, cruci simul affíxus fúeris, ut vir probus, Deum agnósce; si ille//quoque propter te tuúmque peccátum cum iníquis reputátus sit, tu propter illum//iustus fias. Adóra tua causa suspénsum; et pendens ipse, lucri áliquid ex ipsa//quoque improbitáte cóllige; morte salútem eme; cum Iesu paradísum ingrédere,//ut intéllegas quibus bonis excíderas. Pulchritúdines illas contempláre;//murmuratórem cum sua blasphémia foris mori sine.///Si Ioseph Arimathǽus sis, ab eo, qui cruci affíxit, corpus pete; tuum fiat//mundi piáculum.///Si Nicodémus sis, noctúrnus ille Dei cultor, funébribus unguéntis ipsum//unge.///Si María quædam sis, si ália María, si Salóme, si Ioánna, dilúculo lácrimas//profúnde. Fac ut prima sublátum lápidem, ángelos étiam fortásse, atque ádeo//Iesum ipsum, vídeas.
RESPONSORIUM
(Hebr 13, 12-13; 12, 4)
℟.//Iesus, ut sanctificáret per suum sánguinem pópulum, extra portam passus//est;
*//Exeámus ígitur extra castra, impropérium eius portántes.
℣.//Nondum enim usque ad sánguinem restitístis ad vérsus peccátum//pugnántes.
*//Exeámus ígitur extra castra, impropérium eius portántes.
Oratio
Deus, qui, licet salútem hóminum semper operáris, nunc tamen pópulum//tuum grátia abundantióre lætíficas, réspice propítius ad electiónem tuam, ut piæ//protectiónis auxílium et regenerándos múniat et renátos. Per Dóminum.
DOMINICA IN PALMIS DE PASSIONE DOMINI
Ad Officium lectionis
LECTIO PRIOR
De Epístola ad Hebrǽos
10, 1-18
Sanctificatio nostra per Christi oblationem
Fratres://[1]//Umbram habens lex bonórum futurórum, non ipsam imáginem//rerum, per síngulos annos iísdem ipsis hóstiis, quas ófferunt indesinénter,//numquam potest accedéntes perféctos fácere.//[2]//Alióquin nonne cessássent offérri,//ídeo quod nullam habérent ultra consciéntiam peccatórum cultóres semel//mundáti?//[3]//Sed in ipsis commemorátio peccatórum per síngulos annos fit.//[4]//Impossíbile enim est sánguinem taurórum et hircórum auférre peccáta.//[5]//Ideo//ingrédiens mundum dicit://«//*Hóstiam et oblatiónem noluísti,//*corpus autem aptásti mihi;//[6]//*holocautómata et sacrifícia pro peccáto//*non tibi placuérunt.//[7]//*Tunc dixi: Ecce vénio,//*in capítulo libri scriptum est de me,//*ut fáciam, Deus, voluntátem tuam//».///[8]//Supérius dicens: «//*Hóstias et oblatiónes//et//*holocautómata et sacrifícia pro//*peccáto noluísti, nec placuérunt//tibi», quæ secúndum legem offerúntur,//[9]//*tunc//dixit: «//*Ecce vénio, ut fáciam voluntátem tuam//». Aufert primum, ut secúndum//státuat;//[10]//in qua voluntáte sanctificáti sumus per oblatiónem córporis Christi Iesu//in semel.///[11]//Et omnis quidem sacérdos stat cotídie minístrans et eásdem sæpe ófferens//hóstias, quæ numquam possunt auférre peccáta.//[12]//Hic autem, una pro peccátis//obláta hóstia, in sempitérnum//*consédit in déxtera Dei//,//[13]//de cétero exspéctans,//*donec ponántur inimíci eius scabéllum pedum eius//;//[14]//una enim oblatióne//consummávit in sempitérnum eos, qui sanctificántur.//[15]//Testificátur autem nobis et//Spíritus Sanctus; postquam enim dixit://[16]//«//*Hoc est testaméntum, quod testábor//ad//illos//*post dies illos, dicit Dóminus, dando leges meas in córdibus eórum et in//*mente eórum superscríbam eas;////[17]//*et peccatórum eórum//et//*iniquitátum eórum iam//*non recordábor ámplius//».///[18]//Ubi autem horum remíssio, iam non oblátio pro peccáto.
RESPONSORIUM
(Cf. Hebr 10, 5-7. 4 (Ps 39 [40], 7-8))
℟.//Hóstiam et oblatiónem noluísti, corpus autem aptásti mihi; holocautómata//pro peccáto non tibi placuérunt, tunc dixi:
*//Ecce vénio, ut fáciam, Deus,//voluntátem tuam.
℣.//Impossíbile est sánguinem taurórum et hircórum auférre peccáta; ídeo//Christus ingrédiens mundum dicit:
*//Ecce vénio, ut fáciam, Deus, voluntátem//tuam.
LECTIO ALTERA
Ex Oratiónibus sancti Andréæ Creténsis epíscopi
(Oratio 9 in ramos palmarum: PG 97, 990-994)
Benedictus qui venit in nomine Domini, Rex Israel
Veníte, paritérque ascendéntes ad montem Olivárum, Christo hódie ex//Bethánia reverténti, atque ad venerábilem illam beatámque passiónem, sua ipsi//sponte, ut nostræ salútis sacraménto finem impónat, procedénti occurrámus.///Venit ítaque iter sponte versus Ierúsalem fáciens, qui e cælis nostri causa//descéndit, ut nos in ínfimis iacéntes una secum exaltáret, ut Scriptúra expónit,//*supra omnem principátum et potestátem et virtútem et omne nomen quod//*nominátur//.///Venit autem, non velut glóriam óccupans, fastúque et pompa.//*Non conténdet//,//inquit,//*neque clamábit, neque áliquis áudiet vocem eius//; sed erit mansuétus et//húmilis, vili hábitu et apparátu adornáto ingréssu.///Age ítaque, una étiam cum festinánte ad passiónem currámus, eósque//imitémur qui óbviam processérunt. Non ita ut ramos olívæ aulæáque et//suppellectília, utve spátulas e palmis ei sternámus in via; sed ut nos ipsi,//quantum póssumus, humiliáto ánimo, rectáque mente et propósito substernámus,//ut suscipiámus Verbum illud véniens, capiatúrque nobis Deus, qui nusquam capi//potest.///Gaudet enim, quod se ita nobis exhibúerit mansuétum, qui est mansuétus,//*ascendítque super occásum//ínfimæ nostræ vilitátis, ut veníret ac nobíscum//consuetúdinem habéret, suáque ad nos cognatióne ad se ipse subvéheret et//redúceret.///Qui, licet conspersiónis nostræ primítiis ac delibatióne illa,//*super cælum cæli//*ad oriéntem ascendísse//dícitur, própriæ árbitror glóriæ ac deitátis; haud tamen//dimissúrus est, qua est in humánum genus propensióne, donec, humánam//natúram a glória in glóriam ab ínfimis terræ élevans, una secum sublímem//effécerit.///Sic ipsi nos Christo substravérimus, non túnicas aut ramos inánimes,//fruticúmque strámina, cibo virórem amitténtem matériam, et ad paucas horas//óculos recreántem; verum eius grátiam, seu ipsum totum indúti://*Quotquot enim//*in Christo baptizáti estis, Christum induístis//; eius nos pédibus, tunicárum instar//strati, explicémus.///Velut autem qui prius peccáto coccínei, detergénte salutári baptísmo,//póstmodum ad lanæ candórem pervenérimus, ne iam spátulas e palmis, sed//victóriæ prǽmia victóri mortis offerámus.///Dicámus et nos in dies síngulos sacram illam vocem cum púeris, quatiéntes//spiritáles ánimæ ramos://*Benedíctus qui venit in nómine Dómini, Rex Israel//.
RESPONSORIUM
(Cf. Io 12, 12. 13; cf. Mt 21, 8. 9)
℟.//Cum audísset pópulus, quia Iesus venit Hierosólymam, exiérunt óbviam//ei. Plúrima autem turba stravérunt vestiménta sua in via; álii ramos de arbóribus//sternébant, et clamábant:
*//Hosánna Fílio David, benedíctus qui venit in nómine//Dómini.
℣.//Turbæ autem, quæ præcedébant, et quæ sequebántur, voce magna//clamábant:
*//Hosánna Fílio David, benedíctus qui venit in nómine Dómini.
Oratio
Omnípotens sempitérne Deus, qui humáno géneri, ad imitándum humilitátis//exémplum, Salvatórem nostrum carnem súmere et crucem subíre fecísti, concéde//propítius, ut et patiéntiæ ipsíus habére documénta et resurrectiónis consórtia//mereámur. Per Dóminum.
FERIA II HEBDOMADÆ SANCTÆ
Ad Officium lectionis
LECTIO PRIOR
De Epístola ad Hebrǽos
10, 19-39
Perseverantia in fide. Iudicii exspectatio
[19]//Habéntes, fratres, fidúciam in intróitum Sanctórum in sánguine Iesu,//[20]//quam//initiávit nobis viam novam et vivéntem per velámen, id est carnem suam,//[21]//et//sacerdótem magnum super domum Dei,//[22]//accedámus cum vero corde in//plenitúdine fídei, aspérsi corda a consciéntia mala et ablúti corpus aqua munda;//[23]//teneámus spei confessiónem indeclinábilem, fidélis enim est, qui repromísit;//[24]//et considerémus ínvicem in provocatiónem caritátis et bonórum óperum,//[25]//non//deseréntes congregatiónem nostram, sicut est consuetúdinis quibúsdam, sed//exhortántes, et tanto magis quanto vidétis appropinquántem diem.///[26]//Voluntárie enim peccántibus nobis, post accéptam notítiam veritátis, iam//non relínquitur pro peccátis hóstia,//[27]//terríbilis autem quædam exspectátio iudícii//et ignis æmulátio, quæ consumptúra est adversários.//[28]//Irritam quis fáciens legem//Móysis sine ulla miseratióne//*duóbus vel tribus téstibus móritur//;//[29]//quanto//deterióra putátis merébitur supplícia, qui Fílium Dei conculcáverit et sánguinem//testaménti commúnem dúxerit, in quo sanctificátus est, et Spirítui grátiæ//contuméliam fécerit?//[30]//Scimus enim eum, qui dixit: «//*Mihi vindícta, ego//*retríbuam//» et íterum: «//*Iudicábit Dóminus pópulum suum//».//[31]//Horréndum est//incídere in manus Dei vivéntis.///[32]//Rememorámini autem prístinos dies, in quibus illumináti magnum certámen//sustinuístis passiónum,//[33]//in áltero quidem oppróbriis et tribulatiónibus//spectáculum facti, in áltero autem sócii táliter conversántium effécti;//[34]//nam et//vinctis compássi estis et rapínam bonórum vestrórum cum gáudio suscepístis,//cognoscéntes vos habére meliórem substántiam et manéntem.//[35]//Nolíte ítaque//abícere confidéntiam vestram, quæ magnam habet remuneratiónem;//[36]//patiéntia//enim vobis necessária est, ut voluntátem Dei faciéntes reportétis promissiónem.//[37]//Adhuc enim//*módicum quántulum,//qui//*ventúrus est, véniet et non tardábit.//[38]//*Iustus autem meus ex fide vivet;//quod//*si subtráxerit se,//*non sibi cómplacet in eo ánima mea.///[39]//Nos autem non sumus subtractiónis in perditiónem, sed fídei in//acquisitiónem ánimæ.
RESPONSORIUM
(Hebr 10, 35 a. 36; Lc 21, 19)
℟.//Nolíte abícere confidéntiam vestram; patiéntia enim vobis necessária est,
*//Ut voluntátem Dei faciéntes reportétis promissiónem.
℣.//In patiéntia vestra possidébitis ánimas vestras.
*//Ut voluntátem Dei//faciéntes reportétis promissiónem.
LECTIO ALTERA
Ex Sermónibus sancti Augustíni epíscopi
(Sermo Guelferbytanus 3: PLS 2, 545-546)
Gloriemur et nos in cruce Domini
Pássio Dómini et salvatóris nostri Iesu Christi fidúcia glóriæ est, et doctrína//patiéntiæ.///Quid enim non sibi de Dei grátia promíttant corda fidélium, pro quibus Dei//Fílius únicus et Patri coætérnus parum fuit ut homo ex hómine nascerétur, nisi//étiam mánibus hóminum, quos creávit, morerétur ipse ab eis?///Magnum est quod futúrum a Dómino promíttitur nobis; sed multo est maius//quod recólimus iam factum esse pro nobis. Ubi erant aut quid erant, quando pro//ímpiis mórtuus est Christus? Quis dúbitet eum donatúrum sanctis vitam suam,//qui eísdem donávit adhuc mortem suam? Quid cunctátur humána fragílitas//crédere futúrum esse, ut vivant hómines aliquándo cum Deo?///Multo incredibílius iam factum est, quod mórtuus est propter hómines Deus.///Quis enim est Christus, nisi illud quod//*in princípio erat Verbum, et Verbum//*erat apud Deum, et Deus erat Verbum//? Hoc Verbum Dei//*caro factum est, et//*habitávit in nobis//: Non enim habébat in semetípso unde morerétur pro nobis, nisi//mortálem carnem sumpsísset ex nobis. Sic immortális mori pótuit, sic vitam//donáre mortálibus vóluit: partícipes sui póstea factúrus, quorum esset prior//párticeps factus. Nam nec unde viverémus nos habebámus de nostro, nec unde//morerétur ille de suo.///Mirum proínde nobíscum egit mútua participatióne commércium: nostrum//erat, unde mórtuus est; illíus erit, unde vivámus.///Non solum ergo erubéscere non debémus de morte Dómini Dei nostri, verum//étiam máxime in ea fídere maximéque gloriári: suscipiéndo quippe a nobis//mortem, quam invénit in nobis, fidelíssime spopóndit nobis in se vitam datúrum,//quam habére non póssumus ex nobis.///Nam qui tantum nos diléxit, ut, quod peccáto merúimus, sine peccáto pro//peccatóribus paterétur, quómodo nobis non dabit quod iustítia, qui iustíficat?//quómodo non reddet, qui pollicétur in veritáte, prǽmia sanctórum, qui sine//iniquitáte pœnam pértulit iniquórum?///Confiteámur ítaque, fratres, intrépidi, vel étiam profiteámur Christum pro//nobis esse crucifíxum: non pavéntes sed gaudéntes, non verecundántes sed//gloriántes dicámus.///Vidit hunc apóstolus Paulus et commendávit títulum glóriæ. Qui cum habéret//multa magna atque divína, quæ de Christo commemoráret, non dixit gloriári se//in mirabílibus Christi, quia, cum esset apud Patrem Deus, mundum creávit, cum//esset étiam quod nos homo, mundo imperávit; sed://*Mihi autem//, inquit,//*absit//*gloriári, nisi in cruce Dómini nostri Iesu Christi//.
RESPONSORIUM

℟.//Crucem tuam adorámus, Dómine, tuam gloriósam recólimus passiónem.
*//Miserére nostri, qui passus es pro nobis.
℣.//Te ergo, quǽsumus, tuis fámulis súbveni, quos pretióso sánguine//redemísti.
*//Miserére nostri, qui passus es pro nobis.
Oratio
Da, quǽsumus, omnípotens Deus, ut, qui ex nostra infirmitáte defícimus,//intercedénte unigéniti Fílii tui passióne, respirémus. Qui tecum.
FERIA III HEBDOMADÆ SANCTÆ
Ad Officium lectionis
LECTIO PRIOR
De Epístola ad Hebrǽos
12, 1-13
Christo duce ad certamen curramus
Fratres://[1]//Tantam habéntes circumpósitam nobis nubem téstium, deponéntes//omne pondus et circúmstans nos peccátum, per patiéntiam currámus propósitum//nobis certámen,//[2]//aspiciéntes in ducem fídei et consummatórem Iesum, qui pro//gáudio sibi propósito sustínuit crucem, confusióne contémpta, atque in déxtera//throni Dei sedet.//[3]//Recogitáte enim eum, qui talem sustínuit a peccatóribus//advérsum semetípsum contradictiónem, ut ne fatigémini ánimis vestris//deficiéntes.///[4]//Nondum usque ad sánguinem restitístis advérsus peccátum repugnántes//[5]//et//oblíti estis exhortatiónis, quæ vobis tamquam fíliis lóquitur://«//*Fili mi, noli neglégere disciplínam Dómini,//*neque defícias, dum ab eo argúeris://[6]//*quem enim díligit, Dóminus castígat,//*flagéllat autem omnem fílium, quem récipit//».///[7]//Ad disciplínam suffértis; tamquam fílios vos tractat Deus. Quis enim fílius,//quem non córripit pater?//[8]//Quod si extra disciplínam estis, cuius partícipes facti//sunt omnes, ergo adulteríni et non fílii estis!//[9]//Deínde patres quidem carnis//nostræ habebámus eruditóres et reverebámur; non multo magis obtemperábimus//Patri spirítuum et vivémus?//[10]//Et illi quidem ad tempus paucórum diérum,//secúndum quod videbátur illis, castigábant, hic autem ad id, quod útile est ad//participándam sanctitátem eius.//[11]//Omnis autem disciplína in præsénti quidem//vidétur non esse gáudii sed mæróris, póstea autem fructum pacíficum exercitátis//per eam reddit iustítiæ.///[12]//Propter quod//*remíssas manus et solúta génua erígite////[13]//et//*gressus rectos//*fácite pédibus//vestris, ut, quod claudum est, non extorqueátur, magis autem//sanétur.
RESPONSORIUM
(Cf. Hebr 12, 2; Phil 2, 8 a)
℟.//Auctor fídei et consummátor Iesus, pro gáudio sibi propósito, sustínuit//crucem, confusióne contémpta,
*//Atque in déxtera throni Dei sedet.
℣.//Humiliávit semetípsum, factus obœdiens usque ad mortem.
*//Atque in//déxtera throni Dei sedet.
LECTIO ALTERA
E Libro sancti Basilíi Magni epíscopi De Spíritu Sancto
(Cap. 15, 35: PG 32, 127-130)
Una est pro mundo mors, et una ex mortuis resurrectio
Dei ac Servatóris nostri circa hóminem dispensátio revocátio est a lapsu,//reditúsque ad Dei familiaritátem ab alienatióne quam indúxit inobœdiéntia. Hanc//ob causam advéntus Christi in carne, evangélicæ conversatiónis formæ,//afflictiónes, crux, sepultúra, resurréctio, ut homo, qui salvus fit per imitatiónem//Christi, véterem illam filiórum adoptiónem recípiat.///Itaque necessárium est ad vitæ perfectiónem Christum imitári, non solum in//exémplis, quæ in vita demonstrávit, lenitátis, humilitátis ac patiéntiæ, verum//étiam ipsíus mortis, sicut Paulus ait Christi imitátor://*Conformátus morti eius, si//*modo pervéniam ad resurrectiónem ex mórtuis//.///Quómodo ígitur fit, ut simus in similitúdine mortis eius? Consepúlti cum illo//per baptísma. Quis ígitur est modus sepultúræ, aut quis ex imitatióne fructus?//Primum quidem necésse est vitæ prióris sériem interrúmpi. Id autem nemo potest//cónsequi, nisi natus dénuo, iuxta Dómini vocem; síquidem regenerátio, uti ipsum//étiam nomen declárat, alteríus vitæ inítium est. Quare ántequam álteram vitam//incípias, opórtet prióri finem impónere. Quemádmodum enim in his qui stádii//finem assecúti sese refléctunt, státio quædam et réquies inter contrárias motiónes//interpónitur, sic et in mutatióne vitæ videbátur necessárium ut mors inter priórem//et posteriórem vitam intercéderet, quæ et præcedéntia fíniat et inítium det//sequéntibus.///Quómodo ígitur asséquimur descénsum ad ínferos? Christi sepultúram//imitántes per baptísmum. Eórum enim qui baptizántur córpora, quodámmodo in//aquis sepeliúntur. Proin depositiónem óperum carnis arcáno modo signíficat//baptísmus, iuxta Apóstolum dicéntem://*Circumcísi estis circumcisióne non facta//*manu, in exspoliatióne córporis carnis, in circumcisióne Christi, sepúlti cum illo//*in baptísmo//. Ac baptísma quodam modo repúrgat ánimam a sórdibus, quæ ei a//carnáli sensu accédunt, iuxta id quod scriptum est://*Lavábis me et super nivem//*dealbábor//. Hanc ob causam unum nóvimus salutíferum baptísma;//quandóquidem una est pro mundo mors et una ex mórtuis resurréctio, quarum//figúra est baptísma.
RESPONSORIUM
(Rom 6, 3. 5. 4 a)
℟.//Quicúmque baptizáti sumus in Christo Iesu, in mortem ipsíus baptizáti//sumus.
*//Si enim complantáti facti sumus similitúdini mortis eius, sed et//resurrectiónis érimus.
℣.//Consepúlti sumus cum illo per baptísmum in mortem.
*//Si enim//complantáti facti sumus similitúdini mortis eius, sed et resurrectiónis érimus.
Oratio
Omnípotens sempitérne Deus, da nobis ita domínicæ passiónis sacraménta//perágere, ut indulgéntiam percípere mereámur. Per Dóminum.
FERIA IV HEBDOMADÆ SANCTÆ
Ad Officium lectionis
LECTIO PRIOR
De Epístola ad Hebrǽos
12, 14-29
Accessus ad montem Dei viventis
Fratres://[14]//Pacem sectámini cum ómnibus et sanctificatiónem, sine qua nemo//vidébit Dóminum,//[15]//providéntes, ne quis desit grátiæ Dei, ne qua radix//amaritúdinis sursum gérminans pertúrbet//*,//et per illam inquinéntur multi,//[16]//ne//quis fornicátor aut profánus ut Esau, qui propter unam escam véndidit//primogénita sua.//[17]//Scitis enim quóniam et póstea cúpiens hereditáre//benedictiónem reprobátus est, non enim invénit pæniténtiæ locum, quamquam//cum lácrimis inquisísset eam.///[18]//Non enim accessístis ad tractábilem et ardéntem ignem et túrbinem et//calíginem et procéllam//[19]//et tubæ sonum et vocem verbórum, quam qui audiérunt,//recusavérunt, ne ultra eis fíeret verbum;//[20]//non enim portábant mandátum: «//*Et si//*béstia tetígerit montem, lapidábitur//»;//[21]//et ita terríbile erat, quod videbátur,//Móyses dixit: «//*Extérritus sum//et tremebúndus».//[22]//Sed accessístis ad Sion//montem et civitátem Dei vivéntis, Ierúsalem cæléstem, et multa mília//angelórum, frequéntiam//[23]//et ecclésiam primogenitórum, qui conscrípti sunt in//cælis, et iúdicem Deum ómnium, et spíritus iustórum, qui consummáti sunt,//[24]//et//testaménti novi mediatórem Iesum, et sánguinem aspersiónis, mélius loquéntem//quam Abel.///[25]//Vidéte, ne recusétis loquéntem; si enim illi non effugérunt recusántes eum,//qui super terram loquebátur, multo magis nos, qui de cælis loquéntem avértimus;//[26]//cuius vox movit terram tunc, modo autem pronuntiávit dicens: «//*Adhuc semel//*ego movébo//non solum//*terram//sed et//*cælum//».//[27]//Hoc autem «//*adhuc semel//»//declárat mobílium translatiónem tamquam factórum, ut máneant ea, quæ sunt//immobília.///[28]//Itaque, regnum immóbile suscipiéntes, habeámus grátiam, per quam//serviámus placéntes Deo cum reveréntia et metu;//[29]//étenim//*Deus//noster//*ignis//*consúmens//est.
RESPONSORIUM
(Deut 5, 23. 24 a; cf. Hebr 12, 22 a)
℟.//Vos, postquam audístis vocem de médio tenebrárum et montem Sínai//ardére vidístis, accessístis ad Móysen et dixístis:
*//Ecce osténdit nobis Dóminus//Deus noster maiestátem et magnitúdinem suam.
℣.//Nunc accessístis ad Sion montem et civitátem Dei vivéntis, Ierúsalem//cæléstem.
*//Ecce osténdit nobis Dóminus Deus noster maiestátem et//magnitúdinem suam.
LECTIO ALTERA
Ex Tractátu sancti Augustíni epíscopi in Ioánnem
(Tract. 84, 1-2. CCL 36, 536-538)
Plenitudo dilectionis
Plenitúdinem dilectiónis qua nos ínvicem dilígere debémus, fratres caríssimi,//definívit Dóminus dicens://*Maiórem hac dilectiónem nemo habet, ut ánimam//*suam ponat quis pro amícis suis//. Fit ex hoc cónsequens, quod idem iste//evangelísta Ioánnes in epístola sua dicit://*Ut quemádmodum Christus pro nobis//*ánimam suam pósuit, sic et nos//debeámus//*pro frátribus ánimas pónere//;//diligéntes útique ínvicem sicut ipse diléxit nos, qui pro nobis ánimam suam//pósuit.///Nimírum hoc est quod légitur in Provérbiis Salomónis://*Si séderis cenáre ad//*mensam poténtis, consíderans intéllege quæ apponúntur tibi; et sic mitte manum//*tuam, sciens quia tália te opórtet præparáre//. Nam quæ mensa est poténtis, nisi//unde súmitur corpus et sanguis eius qui ánimam suam pósuit pro nobis? Et quid//est ad eam sedére, nisi humíliter accédere? Et quid est consideráre et intellégere//quæ apponúntur tibi, nisi digne tantam grátiam cogitáre? Et quid est sic míttere//manum, ut scias quia tália te opórtet præparáre, nisi quod iam dixi, quia sicut pro//nobis Christus ánimam suam pósuit, sic et nos debémus ánimas pro frátribus//pónere? Sicut enim ait apóstolus Petrus://*Christus pro nobis passus est,//*relínquens nobis exémplum, ut sequámur vestígia eius//. Hoc est tália præparáre.//Hoc beáti mártyres ardénti dilectióne fecérunt; quorum si non inániter memórias//celebrámus, atque in convívio quo et ipsi saturáti sunt, ad mensam Dómini//accédimus, opórtet, ut quemádmodum ipsi, et nos tália præparémus.///Ideo quippe ad ipsam mensam non sic eos commemorámus, quemádmodum//álios qui in pace requiéscunt, ut étiam pro eis orémus, sed magis ut ipsi pro//nobis, ut eórum vestígiis adhæreámus; quia implevérunt ipsi caritátem qua//Dóminus dixit non posse esse maiórem. Tália enim suis frátribus exhibuérunt,//quália de Dómini mensa páriter accepérunt.///Neque hoc ita dictum sit, quasi proptérea Dómino Christo pares esse//possímus, si pro illo usque ad sánguinem martýrium duxérimus. Ille potestátem//hábuit ponéndi ánimam suam, et íterum suméndi eam; nos autem nec quantum//vólumus vívimus, et mórimur etiámsi nólumus; ille móriens mox in se occídit//mortem, nos in eius morte liberámur a morte; illíus caro non vidit corruptiónem,//nostra post corruptiónem, in fine sǽculi per illum induétur incorruptiónem; ille//nobis non indíguit ut nos salvos fáceret, nos sine illo nihil póssumus fácere; ille//se nobis palmítibus prǽbuit vitem, nos habére præter illum non póssumus vitam.///Postrémo etsi fratres pro frátribus moriántur, tamen in fraternórum//peccatórum remissiónem nullíus sanguis mártyris fúnditur, quod fecit ille pro//nobis; neque in hoc quid imitarémur, sed quid gratularémur cóntulit nobis.//Quátenus ergo mártyres pro frátribus sánguinem suum fudérunt, háctenus tália//exhibuérunt, quália de mensa domínica percepérunt. Diligámus ergo ínvicem,//sicut et Christus diléxit nos, et trádidit semetípsum pro nobis.
RESPONSORIUM
(1 Io 4, 9. 11. 10 b)
℟.//In hoc appáruit cáritas Dei in nobis, quóniam Fílium suum unigénitum//misit in mundum, ut vivámus per eum.
*//Si sic Deus diléxit nos, et nos debémus//altérutrum dilígere.
℣.//Deus diléxit nos et misit Fílium suum propitiatiónem pro peccátis//nostris.
*//Si sic Deus diléxit nos, et nos debémus altérutrum dilígere.
Oratio
Deus, qui pro nobis Fílium tuum crucis patíbulum subíre voluísti, ut inimíci a//nobis expélleres potestátem, concéde nobis fámulis tuis, ut resurrectiónis grátiam//consequámur. Per Dóminum.
FERIA V HEBDOMADÆ SANCTÆ
Ad Officium lectionis
LECTIO PRIOR
De Epístola ad Hebrǽos
4, 14 — 5, 10
Iesus Christus, pontifex maximus
Fratres://[4,14]//Habéntes pontíficem magnum, qui penetrávit cælos, Iesum Fílium//Dei, teneámus confessiónem.//[15]//Non enim habémus pontíficem, qui non possit//cómpati infirmitátibus nostris, tentátum autem per ómnia secúndum//similitúdinem absque peccáto;//[16]//adeámus ergo cum fidúcia ad thronum grátiæ, ut//misericórdiam consequámur et grátiam inveniámus in auxílium opportúnum.///[5,1]//Omnis namque póntifex ex homínibus assúmptus pro homínibus//constitúitur in his, quæ sunt ad Deum, ut ófferat dona et sacrifícia pro peccátis,//[2]//qui æque condolére possit his, qui ignórant et errant, quóniam et ipse//circúmdatus est infirmitáte//[3]//et propter eam debet, quemádmodum et pro pópulo,//ita étiam pro semetípso offérre pro peccátis.///[4]//Nec quisquam sumit sibi illum honórem, sed qui vocátur a Deo tamquam et//Aaron.//[5]//Sic et Christus non semetípsum glorificávit, ut póntifex fíeret, sed qui//locútus est ad eum://«//*Fílius meus es tu; ego hódie génui te//»;//[6]//quemádmodum et in álio dicit://«//*Tu es sacérdos in ætérnum secúndum órdinem Melchísedech//».///[7]//Qui in diébus carnis suæ, preces supplicationésque ad eum, qui possit//salvum illum a morte fácere, cum clamóre válido et lácrimis ófferens et//exaudítus pro sua reveréntia;//[8]//et quidem cum esset Fílius, dídicit ex his, quæ//passus est, obœdiéntiam;//[9]//et, consummátus, factus est ómnibus obœdiéntibus//sibi auctor salútis ætérnæ,//[10]//appellátus a Deo póntifex//*iuxta órdinem//*Melchísedech//.
RESPONSORIUM
(Cf. Hebr 5, 8. 9. 7)
℟.//Christus, cum esset Fílius, dídicit ex iis quæ passus est obœdiéntiam;
*//Et//factus est ómnibus obœdiéntibus sibi auctor salútis ætérnæ.
℣.//In diébus carnis suæ preces cum clamóre válido ófferens, exaudítus est pro//sua reveréntia.
*//Et factus est ómnibus obœdiéntibus sibi auctor salútis ætérnæ.
LECTIO ALTERA
Ex Homilía Melitónis Sardiáni epíscopi in Pascha
(Nn. 65-71: SCh 123, 94-100)
Agnus immolatus nos eripuit de morte ad vitam
Multa a prophétis prædícta sunt in Paschæ mystérium quod est Christus,//*cui//*glória in sǽcula sæculórum, amen//. Ipse venit e cælis in terram propter patiéntem//hóminem; eúndem índuit per Vírginis ventrem et pródiit ut homo; suscépit//patiéntis hóminis passiónes per corpus passióni obnóxium et destrúxit carnis//passiónes, spíritu autem qui mori non pótuit occídit homicídam mortem.///Ipse enim addúctus est ut agnus et occísus ut ovis, véluti ab Ægýpto nos a//mundi cultu redémit et servávit nos de servitúte diáboli quasi de manu//Pharaónis; et consignávit ánimas nostras próprio Spíritu, et membra córporis//nostri suo sánguine.///Hic est qui confusióne mortem índuit et diábolum in planctu constítuit, sicut//Móyses Pharaónem. Hic est qui iniquitátem percússit et iniustítiam, sicut//Móyses Ægýptum sterilitáte damnávit.///Hic est qui nos erípuit de servitúte ad libertátem, de ténebris ad lucem, de//morte ad vitam, a tyránnide in regnum perpétuum, et fecit nos sacerdótium//novum et pópulum eléctum, ætérnum. Hic est Pascha salútis nostræ.///Hic est qui in multis multa sustínuit; hic est qui in Abel occísus est, et in//Isaac pédibus colligátus est, et in Iacob peregrinátus est, et in Ioseph venúmdatus//est, et in Móyse expósitus, et in agno iugulátus, et in David persecútus, et in//prophétis exhonorátus est.///Hic est qui in Vírgine incarnátus, super lignum suspénsus, in terra sepúltus//est, et resúrgens a mórtuis ad cælórum excélsa conscéndit.///Hic est agnus sine voce; hic est agnus occísus; hic est natus ex María pulchra//agna; hic est qui de grege assúmptus et ad mactatiónem tractus et véspere//immolátus et nocte sepúltus est; qui super lignum non fractus, et subter terram//non solútus est; qui resurréxit a mórtuis et de inferióre sepúlcro hóminem//resuscitávit.
RESPONSORIUM
(Rom 3, 23-25 a; Io 1, 29 b)
℟.//Omnes peccavérunt et egent glória Dei, iustificáti gratis per grátiam ipsíus,//per redemptiónem quæ est in Christo Iesu,
*//Quem propósuit Deus//propitiatórium per fidem in sánguine ipsíus.
℣.//Ecce agnus Dei, qui tollit peccátum mundi.
*//Quem propósuit Deus//propitiatórium per fidem in sánguine ipsíus.
Oratio
Deus, quem dilígere et amáre iustítia est, ineffábilis grátiæ tuæ in nobis dona//multíplica et, qui fecísti nos in morte Fílii tui speráre quæ crédimus, fac nos,//eódem resurgénte, perveníre quo téndimus. Qui tecum.
FERIA V IN CENA DOMINI
FERIA VI IN PASSIONE DOMINI
Ad Officium lectionis
LECTIO PRIOR
De Epístola ad Hebrǽos
9, 11-28
Christus pontifex per proprium sanguinem introivit semel in Sancta
Fratres://[11]//Christus cum advénit póntifex futurórum bonórum, per ámplius et//perféctius tabernáculum, non manufáctum, id est non huius creatiónis,//[12]//neque//per sánguinem hircórum et vitulórum sed per próprium sánguinem introívit//semel in Sancta, ætérna redemptióne invénta.//[13]//Si enim sanguis hircórum et//taurórum et cinis vítulæ aspérsus inquinátos sanctíficat ad emundatiónem carnis,//[14]//quanto magis sanguis Christi, qui per Spíritum ætérnum semetípsum óbtulit//immaculátum Deo, emundábit consciéntiam nostram ab opéribus mórtuis ad//serviéndum Deo vivénti.///[15]//Et ídeo novi testaménti mediátor est, ut, morte intercedénte, in//redemptiónem eárum prævaricatiónum, quæ erant sub prióre testaménto,//repromissiónem accípiant, qui vocáti sunt ætérnæ hereditátis.//[16]//Ubi enim//testaméntum, mors necésse est afferátur testatóris;//[17]//testaméntum autem in//mórtuis est confirmátum, nondum enim valet, dum vivit, qui testátus est.//[18]//Unde//ne prius quidem sine sánguine dedicátum est;//[19]//enuntiáto enim omni mandáto//secúndum legem a Móyse univérso pópulo, accípiens sánguinem vitulórum et//hircórum cum aqua et lana coccínea et hyssópo, ipsum librum et omnem//pópulum aspérsit//[20]//dicens: «//*Hic sanguis testaménti, quod mandávit ad vos//*Deus//»;//[21]//étiam tabernáculum et ómnia vasa ministérii sánguine simíliter aspérsit.//[22]//Et ómnia pæne in sánguine mundántur secúndum legem et sine sánguinis//effusióne non fit remíssio.///[23]//Necésse erat ergo figúras quidem cæléstium his mundári, ipsa autem//cæléstia melióribus hóstiis quam istis.//[24]//Non enim in manufácta Sancta Christus//introívit, quæ sunt similitúdo verórum, sed in ipsum cælum, ut appáreat nunc//vúltui Dei pro nobis;//[25]//neque ut sæpe ófferat semetípsum, quemádmodum//póntifex intrat in Sancta per síngulos annos in sánguine aliéno.//[26]//Alióquin//oportébat eum frequénter pati ab orígine mundi; nunc autem semel in//consummatióne sæculórum ad destitutiónem peccáti per sacrifícium sui//manifestátus est.//[27]//Et quemádmodum statútum est homínibus semel mori, post//hoc autem iudícium,//[28]//sic et Christus, semel oblátus ad multórum auferénda//peccáta, secúndo sine peccáto apparébit exspectántibus se in salútem.
RESPONSORIUM
(Cf. Is 53, 7. 12)
℟.//Sicut ovis ad occisiónem ductus est et, dum male tractarétur, non apéruit//os suum; tráditus est ad mortem,
*//Ut vivificáret pópulum suum.
℣.//Trádidit in mortem ánimam suam et inter scelerátos reputátus est.
*//Ut//vivificáret pópulum suum.
LECTIO ALTERA
Ex Catechésibus sancti Ioánnis Chrysóstomi epíscopi
(Cat. 3, 13-19: SCh 50, 174-177)
Virtus sanguinis Christi
Vis Christi sánguinis audíre virtútem? Redeámus ad eius exémplum et//priórem typum recordémur et prístinam scriptúram narrémus.///*Occídite//, inquit Móyses,//*agnum annículum et sánguine eius liníte iánuas//.//Quid ais, Móyses? Sanguis ovis rationábilem hóminem liberáre consuévit?//Valde, inquit, non eo quod sanguis est, sed quia domínici sánguinis per eum//demonstrátur exémplum. Nunc ergo si víderit inimícus non póstibus impósitum//sánguinem typi, sed fidélium ore lucéntem sánguinem veritátis, Christi templi//póstibus dedicátum, multo magis se súbtrahit.///Vis et áliam huius sánguinis scrutári virtútem? Volo unde primum cucúrrit//inspícias et de quo fonte manávit. De ipsa primum cruce procéssit, latus illud//domínicum inítium fuit. Mórtuo enim, ait, Iesu et adhuc in cruce pendénte,//appróximat miles, latus láncea percússit et exínde aqua fluxit et sanguis. Unum//baptísmatis sýmbolum, áliud sacraménti. Latus miles apéruit et templi sancti//paríetem patefécit et ego thesáurum præclárum invéni et fulgéntes divítias me//grátulor reperíre. Sic et de illo agno factum est. Iudǽi ovem occidérunt et ego//fructum de sacrifício cognóvi.///*De látere sanguis et aqua//. Nolo tam fácile, audítor, tránseas tanti secréta//mystérii. Restat enim mihi mýstica atque secretális orátio. Dixi baptísmatis//sýmbolum et mysteriórum aquam illam et sánguinem demonstrári. Ex his enim//sancta fundáta est Ecclésia, per lavácri regeneratiónem et renovatiónem Spíritus//Sancti, per baptísma, inquam, et mystéria quæ ex látere vidéntur esse proláta. Ex//látere ígitur suo Christus ædificávit Ecclésiam, sicut de látere Adam eius coniux//Eva proláta est.///Nam hac de causa Paulus quoque testátur dicens://*De córpore eius et de//*óssibus sumus//, latus signíficans. Nam sicut de illo látere Deus fecit féminam//procreári, sic et de suo látere Christus aquam nobis et sánguinem dedit, unde//repararétur Ecclésia. Et sicut in sopóre quiescéntis Adæ, Deus láteris membra//patefécit, sic modo post mortem aquam nobis donávit et sánguinem.///Vidéte quemádmodum sponsam sibi Christus coniúnxit, vidéte quo nos cibo//enútrit. Eódem cibo náscimur et nutrímur. Nam sicut múlier, affectiónis natúra//cogénte, génitum álere lacte suo et sánguine festínat, sic et Christus quos ipse//regénerat suo sánguine semper enútrit.
RESPONSORIUM
(Cf. 1 Petr 1, 18-19; Eph 2, 18; 1 Io 1, 7)
℟.//Non corruptibílibus argénto vel auro redémpti estis, sed pretióso sánguine//quasi Agni immaculáti Christi.
*//Per ipsum habémus accéssum omnes in uno//Spíritu ad Patrem.
℣.//Sanguis Iesu Christi Fílii Dei emúndat nos ab omni peccáto.
*//Per ipsum//habémus accéssum omnes in uno Spíritu ad Patrem.
Oratio
Réspice, quǽsumus, Dómine, super hanc famíliam tuam, pro qua Dóminus//noster Iesus Christus non dubitávit mánibus tradi nocéntium et crucis subíre//torméntum. Qui tecum.
SABBATO SANCTO
Ad Officium lectionis
LECTIO PRIOR
De Epístola ad Hebrǽos
4, 1-13
Festinemus ingredi in requiem Domini
Fratres://[1]//Timeámus, ne forte, relícta pollicitatióne introeúndi in réquiem eius,//existimétur áliquis ex vobis deésse;//[2]//étenim et nobis evangelizátum est//quemádmodum et illis, sed non prófuit illis sermo audítus, non commíxtis fide//cum iis, qui audíerant.//[3]//Ingrédimur enim in réquiem, qui credídimus,//quemádmodum dixit://«//*Sicut iurávi in ira mea://*Non introíbunt in réquiem meam//»,///et quidem opéribus ab institutióne mundi factis.//[4]//Dixit enim quodam loco de//die séptima sic: «//*Et requiévit Deus die séptima ab ómnibus opéribus suis//»;//[5]//et in//isto rursum: «//*Non introíbunt in réquiem meam//».//[6]//Quóniam ergo súperest//quosdam introíre in illam, et hi, quibus prióribus evangelizátum est, non//introiérunt propter inobœdiéntiam,//[7]//íterum términat diem quendam, «Hódie», in//David dicéndo post tantum témporis, sicut supra dictum est://«//*Hódie, si vocem eius audiéritis,//*nolíte obduráre corda vestra//».///[8]//Nam si eis Iesus réquiem præstitísset, non de álio loquerétur post hac die.//[9]//Itaque relínquitur sabbatísmus pópulo Dei;//[10]//qui enim ingréssus est in réquiem//eius, étiam ipse requiévit ab opéribus suis, sicut a suis Deus.///[11]//Festinémus ergo íngredi in illam réquiem, ut ne in idípsum quis íncidat//inobœdiéntiæ exémplum.//[12]//Vivus est enim Dei sermo et éfficax et penetrabílior//omni gládio ancípiti et pertíngens usque ad divisiónem ánimæ ac spíritus,//compágum quoque et medullárum, et discrétor cogitatiónum et intentiónum//cordis;//[13]//et non est creatúra invisíbilis in conspéctu eius, ómnia autem nuda et//apérta sunt óculis eius, ad quem nobis sermo.
RESPONSORIUM
(Cf. Mt 27, 66. 60. 62)
℟.//Sepúlto Dómino, signavérunt monuméntum, volvéntes lápidem ad óstium//monuménti,
*//Ponéntes mílites, qui custodírent illum.
℣.//Accedéntes príncipes sacerdótum ad Pilátum, petiérunt illum.
*//Ponéntes//mílites, qui custodírent illum.
LECTIO ALTERA
Ex antíqua Homilía in sancto et magno Sábbato
(PG 43, 439. 451. 462-463)
Domini in infernum descensio
Quid istud rei est? Hódie siléntium magnum in terra; siléntium magnum, et//solitúdo deínceps; siléntium magnum, quóniam Rex dormit; terra tímuit et//quiévit, quóniam Deus in carne obdormívit, et a sǽculo dormiéntes excitávit.//Deus in carne mórtuus est, et inférnum concitávit.///Profécto primum paréntem tamquam pérditam ovem quæsítum vadit.//Omníno in ténebris et in umbra mortis sedéntes invísere vult; omníno captívum//Adam, unáque captívam Evam, ex dolóribus solútum vadit Deus illiúsque Fílius.///Ingréssus est Dóminus ad eos, victrícia arma crucis tenens. Quem ubi vidit//Adam primus parens, præ stupóre pectus vérberans, exclamávit ad omnes,//dixítque: “Dóminus meus cum ómnibus”. Et respóndens Christus dicit Adámo://“Et cum spíritu tuo”. Et apprehénsa manu éxcitat, dicens: “Expergíscere, qui//dormis, et surge a mórtuis et illucéscet tibi Christus.///Ego Deus tuus, qui propter te factus sum fílius tuus; qui propter te, et propter//hos, qui a te oriúndi sunt, nunc dico, et per potestátem ímpero iis qui in vínculis//erant: Exíte; et qui in ténebris: Illuminámini; et sopítis: Resúrgite.///Tibi præcípio: Expergíscere, qui dormis: étenim non ídeo te feci, ut in//inférno contineáre vinctus. Surge a mórtuis; ego sum vita mortuórum. Surge,//opus mánuum meárum; surge, effígies mea, quæ ad imáginem meam facta es.//Surge, exeámus hinc; tu enim in me, et ego in te, una et indivísa sumus persóna.///Propter te ego, Deus tuus, factus sum fílius tuus; propter te, Dóminus,//servílem tuam spéciem sumpsi; propter te, qui sum supra cælos, veni in terram,//et subtus terram; propter te hóminem factus sum tamquam homo sine adiutório//inter mórtuos liber; propter te, qui ex horto egréssus es, ex horto Iudǽis tráditus,//et in horto crucifíxus sum.///Aspice faciéi meæ sputa, quæ quidem propter te suscépi, ut te in prístinum//illud spiráculum restitúerem. Aspice meárum maxillárum álapas, quas sustínui,//ut tuam corrúptam spéciem reformárem, ad imáginem meam.///Aspice mei tergi flagellatiónem, quam suscépi, ut dispérgerem peccatórum//tuórum onus, quod tergo tuo impósitum est. Aspice clavis bene ad lignum affíxas//manus meas, propter te, qui manum tuam ad lignum male quondam exténderas.///Dormívi in cruce et romphǽa penetrávit meum latus, propter te, qui in//paradíso obdormísti, et Evam ex látere protulísti. Meum latus sanávit dolórem//láteris. Meus somnus edúcet te ex inférni somno. Mea romphǽa romphǽam//coércuit, quæ contra te vertebátur.///Surge, eámus hinc. Edúxit te hostis ex terra paradísi; ego vero te non ámplius//in paradíso, sed in cælésti throno cólloco. Prohíbuit te a ligno týpico vitæ; verum//ecce ego, qui vita sum, tibi sum coniúnctus. Constítui chérubim, qui fámuli in//morem custodírent te; fácio ut chérubim, pro eo ac Deum decet, adórent te.///Cherúbicus thronus apparátus est, géruli prompti et paráti, thálamus//constrúctus est, paráti cibi, ætérna tabernácula et mansiónes adornátæ, thesáuri//bonórum apérti sunt, regnúmque cælórum ante sǽcula parátum est”.
RESPONSORIUM

℟.//Recéssit pastor noster, fons aquæ vivæ, ad cuius tránsitum sol obscurátus//est; nam et ille captus est, qui captívum tenébat primum hóminem.
*//Hódie//portas mortis et seras páriter Salvátor noster disrúpit.
℣.//Destrúxit quidem claustra inférni et subvértit poténtias diáboli.
*//Hódie//portas mortis et seras páriter Salvátor noster disrúpit.
Oratio
Omnípotens sempitérne Deus, cuius Unigénitus ad inferióra terræ descéndit,//unde et gloriósus ascéndit, concéde propítius, ut fidéles tui, cum eo consepúlti in//baptísmate, ipso resurgénte, ad vitam profíciant sempitérnam. Qui tecum.
FERIA II INFRA OCTAVAM PASCHÆ
Ad Officium lectionis
LECTIO PRIOR
Incipit Epístola prima beáti Petri apóstoli
1, 1-21
Salutatio et gratiarum actio
[1]//Petrus apóstolus Iesu Christi eléctis ádvenis dispersiónis Ponti, Galátiæ,//Cappadóciæ, Asiæ et Bithýniæ,//[2]//secúndum præsciéntiam Dei Patris, in//sanctificatióne Spíritus, in obœdiéntiam et aspersiónem sánguinis Iesu Christi://grátia vobis et pax multiplicétur.///[3]//Benedíctus Deus et Pater Dómini nostri Iesu Christi, qui secúndum magnam//misericórdiam suam regenerávit nos in spem vivam per resurrectiónem Iesu//Christi ex mórtuis,//[4]//in hereditátem incorruptíbilem et incontaminátam et//immarcescíbilem, conservátam in cælis propter vos,//[5]//qui in virtúte Dei//custodímini per fidem in salútem parátam revelári in témpore novíssimo.//[6]//In quo//exsultátis, módicum nunc si opórtet contristári in váriis tentatiónibus,//[7]//ut//probátio vestræ fídei multo pretiósior auro, quod perit, per ignem quidem//probáto, inveniátur in laudem et glóriam et honórem in revelatióne Iesu Christi.//[8]//Quem cum non vidéritis, dilígitis; in quem nunc non vidéntes, credéntes autem,//exsultátis lætítia inenarrábili et glorificáta,//[9]//reportántes finem fídei vestræ//salútem animárum.///[10]//De qua salúte exquisiérunt atque scrutáti sunt prophétæ, qui de futúra in vos//grátia prophetavérunt,//[11]//scrutántes in quod vel quale tempus significáret, qui erat//in eis Spíritus Christi, prænúntians eas, quæ in Christo sunt, passiónes et//posterióres glórias;//[12]//quibus revelátum est quia non sibi ipsis, vobis autem//ministrábant ea, quæ nunc nuntiáta sunt vobis per eos, qui evangelizavérunt vos,//Spíritu Sancto misso de cælo, in quæ desíderant ángeli prospícere.///[13]//Propter quod succíncti lumbos mentis vestræ, sóbrii, perfécte speráte in//eam, quæ offértur vobis, grátiam in revelatióne Iesu Christi.//[14]//Quasi fílii//obœdiéntiæ, non configuráti prióribus in ignorántia vestra desidériis,//[15]//sed//secúndum eum, qui vocávit vos, sanctum, et ipsi sancti in omni conversatióne//sitis,//[16]//quóniam scriptum est: «//*Sancti éritis, quia ego sanctus sum//».//[17]//Et si//Patrem invocátis eum, qui sine acceptióne personárum iúdicat secúndum//uniuscuiúsque opus, in timóre incolátus vestri témpore conversámini,//[18]//sciéntes//quod non corruptibílibus argénto vel auro redémpti estis de vana vestra//conversatióne a pátribus trádita,//[19]//sed pretióso sánguine quasi Agni incontamináti//et immaculáti Christi,//[20]//præcógniti quidem ante constitutiónem mundi,//manifestáti autem novíssimis tempóribus propter vos,//[21]//qui per ipsum fidéles//estis in Deum, qui suscitávit eum a mórtuis et dedit ei glóriam, ut fides vestra et//spes esset in Deum.
RESPONSORIUM
(1 Petr 1, 3. 13)
℟.//Benedíctus Deus et Pater Dómini nostri Iesu Christi, qui secúndum//magnam misericórdiam suam regenerávit nos in spem vivam,
*//Per//resurrectiónem Iesu Christi ex mórtuis, allelúia.
℣.//Succíncti lumbos mentis vestræ, sóbrii, perfécte speráte in eam quæ//offértur vobis grátiam.
*//Per resurrectiónem Iesu Christi ex mórtuis, allelúia.
LECTIO ALTERA
Ex Homilía Melitónis Sardiáni epíscopi in Pascha
(Nn. 2-7. 100-103: SCh 123, 60-64. 120-122)
Præconium Christi
Intellégite, caríssimi: novum est et vetus paschále mystérium, ætérnum et//temporále, corruptíbile et incorruptíbile, mortále et immortále.///Vetus iuxta Legem, novum iuxta Verbum; temporáneum figúra, ætérnum//grátia; corruptíbile ovis immolatióne, incorruptíbile vita Dómini; mortále eius//sepultúra in terra, immortále eius resurrectióne a mórtuis.///Vetus quidem est Lex, sed novum Verbum; temporális figúra, ætérna grátia;//corruptíbilis ovis, incorruptíbilis Dóminus, qui immolátus est ut agnus, resurréxit//ut Deus.///Nam//*tamquam ovis ad occisiónem ductus est//, nec tamen ovis erat, et//*sicut//*agnus sine voce//, nec tamen agnus erat. Figúra enim tránsiit et véritas est invénta://pro agno Deus, et pro ove homo, in hómine autem Christus qui cóntinet ómnia.///Ergo immolátio ovis et celebrátio paschæ et scriptúra Legis finem habuérunt//Christum Iesum, propter quem ómnia in Lege véteri contingébant, magis vero in//órdine novo.///Lex enim facta est Verbum, et antíqua facta est nova (utráque autem e Sion et//Ierúsalem egréssa), et præcéptum transívit in grátiam, et figúra in veritátem, et//agnus in Fílium, et ovis in hóminem, et homo in Deum.///Dóminus, cum esset Deus, índuit hóminem, et passus pro patiénte, et vinctus//pro captívo, et condemnátus pro nóxio, et sepúltus pro sepúlto, resurréxit a//mórtuis, et hanc magnam emísit vocem: «//*Quis est qui condémnet me? Accédat//*ad me//. Ego damnátum solvi, ego mórtuum vivificávi, ego sepúltum suscitávi.//Quis contradícet mihi? Ego, inquit, Christus sum, qui mortem destrúxi, qui//inimícum triumphávi, qui inférnum calcávi, qui fortem alligávi et rápui hóminem//in cælórum sublímia: ego, inquit, qui Christus sum.///Veníte ígitur, omnes hóminum natiónes peccátis conglutinátæ et remissiónem//accípite peccatórum. Ego enim vestra sum remíssio, ego pascha salútis, ego//agnus immolátus pro vobis, ego vestrum lavácrum, ego vita vestra, ego//resurréctio vestra, ego lux vestra, ego vestra salus, ego rex vester. Vos ego éffero//in alta cælórum; vos ego resuscitábo, vobísque osténdam Patrem qui est in cælis;//vos ego mea déxtera suscitábo».
RESPONSORIUM
(Act 13, 32b-33a; 10, 42b; 2, 36b)
℟.//Quæ ad patres nostros promíssio facta est, hanc Deus adimplévit,//resúscitans Iesum:
*//Ipse est qui constitútus est a Deo iudex vivórum et//mortuórum, allelúia.
℣.//Dóminum eum et Christum Deus fecit, hunc Iesum, quem vos//crucifixístis.
*//Ipse est qui constitútus est a Deo iudex vivórum et mortuórum,//allelúia.
Oratio
Deus, qui Ecclésiam tuam nova semper prole multíplicas, concéde fámulis//tuis, ut sacraméntum vivéndo téneant, quod fide percepérunt. Per Dóminum.
FERIA III INFRA OCTAVAM PASCHÆ
Ad Officium lectionis
LECTIO PRIOR
De Epístola prima beáti Petri apóstoli
1, 22 — 2, 10
Vita filiorum Dei
Caríssimi://[1,22]//Animas vestras castificántes in obœdiéntia veritátis ad//fraternitátis amórem non fictum, ex corde ínvicem dilígite atténtius,//[23]//renáti non//ex sémine corruptíbili sed incorruptíbili per verbum Dei vivum et pérmanens;//[24]//quia//*omnis caro ut fenum//*et omnis glória eius tamquam flos feni.//*Exáruit fenum, et flos décidit;//[25]//*Verbum autem Dómini manet in ætérnum.///Hoc est autem verbum, quod evangelizátum est in vos.///[2,1]//Deponéntes ígitur omnem malítiam et omnem dolum et simulatiónes et//invídias et omnes detractiónes,//[2]//sicut modo géniti infántes, rationále sine dolo//lac concupíscite, ut in eo crescátis in salútem,//[3]//si////*gustástis quóniam dulcis//*Dóminus//.//[4]//Ad quem accedéntes, lápidem vivum, ab homínibus quidem//reprobátum, coram Deo autem eléctum, pretiósum,//[5]//et ipsi tamquam lápides vivi//ædificámini domus spiritális in sacerdótium sanctum offérre spiritáles hóstias//acceptábiles Deo per Iesum Christum.//[6]//Propter quod cóntinet Scriptúra://«//*Ecce pono in Sion lápidem angulárem, eléctum, pretiósum;//*et qui credit in eo, non confundétur//».///[7]//Vobis ígitur honor credéntibus; non credéntibus autem//«//*Lapis, quem reprobavérunt ædificántes,//*hic factus est in caput ánguli//»///[8]//et «//*lapis offensiónis et petra scándali//»; qui offéndunt verbo non credéntes,//in quod et pósiti sunt.///[9]//Vos autem//*genus eléctum, regále sacerdótium, gens sancta, pópulus in//*acquisitiónem, ut virtútes annuntiétis//eius, qui de ténebris vos vocávit in//admirábile lumen suum;//[10]//qui aliquándo//*non pópulus//, nunc autem//*pópulus Dei;//*qui non consecúti misericórdiam//nunc autem//*misericórdiam consecúti.
RESPONSORIUM
(1 Petr 2, 5. 9 a)
℟.//Tamquam lápides vivi ædificámini domus spiritális in sacerdótium//sanctum,
*//Offérre spiritáles hóstias, acceptábiles Deo per Iesum Christum,//allelúia.
℣.//Vos genus eléctum, regále sacerdótium, gens sancta, pópulus in//acquisitiónem.
*//Offérre spiritáles hóstias, acceptábiles Deo per Iesum Christum,//allelúia.
LECTIO ALTERA
Ex Oratiónibus sancti Anastásii Antiochéni
(Oratio 4, 1-2: PG 89, 1347-1349)
Oportebat Christum pati et sic intrare in gloriam suam
Cum se Christus per ea quæ dicébat et faciébat, verum Deum et Dóminum//univérsi demonstrásset, dicébat discípulis suis ascensúrus Hierosólymam://*Ecce//*ascéndimus Hierosólymam, et Fílius hóminis tradétur géntibus et pontifícibus et//*scribis, ad flagellándum et illudéndum et crucifigéndum//. Aiébat autem hæc quæ//erant consentánea prædictiónibus prophetárum, qui prædíxerant éxitum quem//erat Hierosólymis factúrus. Cum ígitur divína Scriptúra a princípio prædixísset//mortem Christi, et passiónes ante mortem; quæque post mortem córpori eius//mórtuo accidérunt, et hunc Deum cui hæc accidérunt, impassíbilem et//immortálem prædícit; áliter enim numquam Deus fúerit, nisi in veritátem//incarnatiónis intuéntes, illinc causas ducámus recte et iuste utrúmque confiténdi,//passiónem scílicet et impassibilitátem; ac causam quidem propter quam Verbum//Dei, alióquin impassíbile, ad passiónem venit; quippe cum non posset áliter//homo salvus fíeri; ipse solus novit, et quibus ipse apéruit: ómnia enim novit quæ//Patris sunt, sicut//*Spíritus scrutátur profúnda//mystéria.///Verúmtamen oportébat pati Christum; et non póterat pénitus non fíeri pássio,//sicut ipse affirmávit, cum tardos et stultos vocávit eos qui ignorábant sic oportére//Christum pati, et íngredi in glóriam suam. Síquidem exívit ad salútem pópuli sui,//relícta glória illa quam habébat apud Patrem ántequam mundus fíeret; salus//autem consummátio erat, quæ oportébat ut per passiónem fíeret, et auctóri vitæ//nostræ ascriberétur, sicut Paulus docet, cum ait://*Ipsum esse auctórem vitæ per//*passiónes consummátum//. Et vidétur quodámmodo glória Unigéniti, extra quam//ad breve tempus propter nos fúerat, per crucem eídem restitúta in carne//assúmpta; ait enim sanctus Ioánnes in Evangélio suo, cum expónit, quæ esset//aqua illa quam dixit Salvátor//*fluxísse tamquam flúmina de ventre credéntis: Hoc//*autem dixit de Spíritu sancto, quem acceptúri erant credéntes in eum: nondum//*enim datus erat Spíritus, quia Iesus nondum erat glorificátus//; glóriam vocat//mortem in cruce. Unde Dóminus, cum preces, ántequam crucem subíret,//adhibéret, Patrem precabátur, ut glorificarétur ea glória quam habébat apud eum,//ántequam mundus esset.
RESPONSORIUM
(Hebr 2, 10; Ap 1, 6 b; Lc 24, 26)
℟.//Decébat eum, propter quem ómnia et per quem ómnia, qui multos fílios in//glóriam addúxit, auctórem salútis eórum per passiónes consummáre.
*//Ipsi glória//et impérium in sǽcula sæculórum, allelúia.
℣.//Opórtuit pati Christum et intráre in glóriam suam.
*//Ipsi glória et//impérium in sǽcula sæculórum, allelúia.
Oratio
Deus, qui paschália nobis remédia contulísti, pópulum tuum cælésti dono//proséquere, ut, perféctam libertátem assecútus, in cælis gáudeat unde nunc in//terris exsúltat. Per Dóminum.
FERIA IV INFRA OCTAVAM PASCHÆ
Ad Officium lectionis
LECTIO PRIOR
De Epístola prima beáti Petri apóstoli
2, 11-25
Christiani advenæ in mundo
[11]//Caríssimi, óbsecro tamquam ádvenas et peregrínos abstinére vos a//carnálibus desidériis, quæ mílitant advérsus ánimam;//[12]//conversatiónem vestram//inter gentes habéntes bonam, ut in eo, quod detréctant de vobis tamquam de//malefactóribus, ex bonis opéribus considerántes gloríficent Deum in die//visitatiónis.///[13]//Subiécti estóte omni humánæ creatúræ propter Dóminum: sive regi quasi//præcellénti//[14]//sive dúcibus tamquam ab eo missis ad vindíctam malefactórum,//laudem vero bonórum;//[15]//quia sic est volúntas Dei, ut benefaciéntes obmutéscere//faciátis imprudéntium hóminum ignorántiam,//[16]//quasi líberi, et non quasi velámen//habéntes malítiæ libertátem, sed sicut servi Dei.///[17]//Omnes honoráte, fraternitátem dilígite, Deum timéte, regem honorificáte.///[18]//Servi, súbditi estóte in omni timóre dóminis, non tantum bonis et modéstis//sed étiam pravis.//[19]//Hæc est enim grátia, si propter consciéntiam Dei sústinet quis//tristítias, pátiens iniúste.//[20]//Quæ enim glória est, si peccántes et colaphizáti//sustinétis? Sed si benefaciéntes et patiéntes sustinétis, hæc est grátia apud Deum.//[21]//In hoc enim vocáti estis, quia//et Christus passus est pro vobis//vobis relínquens exémplum,//ut sequámini vestígia eius://[22]//qui//*peccátum non fecit,//*nec invéntus est dolus in ore ipsíus;//[23]//qui cum maledicerétur, non remaledicébat,//cum paterétur, non comminabátur,//commendábat autem iuste iudicánti;//[24]//qui//*peccáta//nostra//*ipse pértulit//in córpore suo super lignum,//ut peccátis mórtui iustítiæ viverémus;//cuius//*livóre sanáti estis.///[25]//Erátis enim//*sicut oves errántes,//sed convérsi estis nunc ad pastórem et//epíscopum animárum vestrárum.
RESPONSORIUM
(1 Petr 2, 21. 24)
℟.//Christus passus est pro vobis vobis relínquens exémplum,
*//Ut sequámini//vestígia eius, allelúia.
℣.//Qui peccáta nostra ipse pértulit in córpore suo, ut, peccátis mórtui, iustítiæ//viverémus.
*//Ut sequámini vestígia eius, allelúia.
LECTIO ALTERA
Ex Homilía pascháli Auctóris antíqui
(Sermo 35, 6-9: PL 17 [ed. 1879], 696-697)
Christus auctor resurrectionis et vitæ
Felicitátem reparátæ salútis Paulus récolens clamat://*Sícuti per Adam mors//*intrávit in hunc mundum, ita et per Christum salus restitúta est mundo//; et//íterum://*Primus homo de terra terrénus, secúndus homo de cælo, cæléstis//.///Et adíciens ait://*Sicut portávimus imáginem terréni//, id est, vetústi hóminis in//crímine,//*sic portémus imáginem cæléstis//, id est, suscépti, redémpti, reparáti, ac//purificáti hóminis salútem teneámus in Christo, quia idem ipse Apóstolus ait://Inítium Christus, id est, auctor resurrectiónis et vitæ; deínde hi Christi, id est, qui//in forma puritátis eius vivéntes, de spe resurrectiónis eius secúri erunt, cum ipso//cæléstis promíssi glóriam possessúri, sicut ipse Dóminus in Evangélio ait://*Qui,//inquit//*, me secútus fúerit, non períbit, sed tránsiet de morte ad vitam//.///Ita Salvatóris pássio, vitæ humánæ salus est. Ad hoc enim pro nobis mori//vóluit, ut nos in eum credéntes perpétuo viverémus. Vóluit pro témpore fíeri//quod nos sumus, ut nos, æternitátis eius promissiónem adépti, cum eódem//perpétuo viverémus.///Hæc, inquam, illa est cæléstium mysteriórum grátia, hoc Paschæ donum, hæc//optábilis anni festívitas, hæc exórdia gignéntium rerum.///Hinc vitális lavácri sacræ Ecclésiæ éditi puerpério infántes, parvulórum//simplicitáte renáti, balátu innocéntis pérstrepunt consciéntiæ. Hinc casti patres,//pudícæ étiam matres novéllam per fidem stirpem prosequúntur innúmeram.///Hinc sub fídei árbore ab útero fontis innócui cereórum splendet ornátus. Hinc//cæléstis mériti sanctificántur múnere, et sacraménti spiritális célebri mystério//saginántur.///Hinc uníus plebis grémio beátæ Ecclésiæ nutríta fratérnitas, únicæ divinitátis//substántiam ac virtútis trium nomen adorántes, psalmum ánnuæ festivitátis cum//Prophéta concélebrant://*Hic est dies quem fecit Dóminus: exsultémus et lætémur//*in eo//.///Quis, inquam, dies? Namque ille qui attríbuit vivéndi princípium, lucis//exórdium, auctor lúminis, id est, ipse Dóminus Iesus Christus, qui de semetípso//ait://*Ego sum,//inquit//*, dies; qui per diem ámbulat, non offéndit//, id est: qui//Christum in ómnibus séquitur, per eius vestígia usque ad ætérnæ lucis sólium//transmeábit; sicut ipse Patrem pro nobis adhuc in córpore constitútus orat dicens://*Pater, volo ut, ubi ego sum, ibi sint et hi qui in me credidérunt; ut sicut tu in me//*et ego in te, ita et illi máneant in nobis//.
RESPONSORIUM
(1 Cor 15, 47. 49. 48)
℟.//Primus homo de terra, terrénus; secúndus homo de cælo:
*//Igitur, sicut//portávimus imáginem terréni, portábimus et imáginem cæléstis, allelúia.
℣.//Qualis terrénus, tales et terréni; et qualis cæléstis, tales et cæléstes.
*//Igitur, sicut portávimus imáginem terréni, portábimus et imáginem cæléstis,//allelúia.
Oratio
Deus, qui nos resurrectiónis domínicæ ánnua sollemnitáte lætíficas, concéde//propítius, ut, per temporália festa quæ ágimus, perveníre ad gáudia ætérna//mereámur. Per Dóminum.
FERIA V INFRA OCTAVAM PASCHÆ
Ad Officium lectionis
LECTIO PRIOR
De Epístola prima beáti Petri apóstoli
3, 1-17
De imitatione Christi
[1]//Mulíeres súbditæ sint suis viris, ut et si qui non credunt verbo, per mulíerum//conversatiónem sine verbo lucrifíant,//[2]//considerántes castam in timóre//conversatiónem vestram;//[3]//quarum sit non extrínsecus capillatúræ aut//circumdatiónis auri aut induménti vestimentórum cultus,//[4]//sed qui abscónditus//cordis est homo in incorruptibilitáte mitis et quiéti spíritus, qui est in conspéctu//Dei lócuples.//[5]//Sic enim aliquándo et sanctæ mulíeres sperántes in Deo ornábant//se subiéctæ própriis viris,//[6]//sicut Sara obœdiébat Abrahæ dóminum eum vocans;//cuius estis fíliæ benefaciéntes et non timéntes ullam perturbatiónem.///[7]//Viri simíliter cohabitántes secúndum sciéntiam quasi infirmióri vaso//mulíebri impertiéntes honórem, tamquam et coherédibus grátiæ vitæ, uti ne//impediántur oratiónes vestræ.///[8]//In fine autem omnes unánimes, compatiéntes, fraternitátis amatóres,//misericórdes, húmiles,//[9]//non reddéntes malum pro malo vel maledíctum pro//maledícto, sed e contrário benedicéntes, quia in hoc vocáti estis, ut//benedictiónem hereditáte accipiátis.//[10]//«Qui enim//*vult vitam dilígere//*et vidére dies bonos,//*coérceat linguam suam a malo,//*et lábia eius ne loquántur dolum;//[11]//*declínet autem a malo et fáciat bonum,//*inquírat pacem et persequátur eam.//[12]//Quia//*óculi Dómini super iustos,//*et aures eius in preces eórum;//*vultus autem Dómini super faciéntes mala».///[13]//Et quis est qui vobis nóceat, si boni æmulatóres fuéritis?//[14]//Sed et si patímini//propter iustítiam, beáti!//*Timórem autem eórum ne timuéritis et non conturbémini//,//[15]//*Dóminum//autem Christum//*sanctificáte//in córdibus vestris, paráti semper ad//defensiónem omni poscénti vos ratiónem de ea, quæ in vobis est spe,//[16]//sed cum//mansuetúdine et timóre, consciéntiam habéntes bonam, ut in quo de vobis//detrectátur, confundántur, qui calumniántur vestram bonam in Christo//conversatiónem.//[17]//Mélius est enim benefaciéntes, si velit volúntas Dei, pati quam//malefaciéntes.
RESPONSORIUM
(Lc 6, 22. 23 a; 1 Petr 3, 14 a)
℟.//Beáti éritis, cum vos óderint hómines et eiécerint nomen vestrum tamquam//malum propter Fílium hóminis;
*//Gaudéte in illa die et exsultáte: ecce enim//merces vestra multa in cælo, allelúia.
℣.//Si patímini propter iustítiam, beáti.
*//Gaudéte in illa die et exsultáte: ecce//enim merces vestra multa in cælo, allelúia.
LECTIO ALTERA
Ex Catechésibus Cyrílli Hierosolymitáni
(Cat. 20, Mystagogica 2, 4-6: PG 33, 1079-1082)
Baptisma, signum passionis Christi
Ad sanctam divíni baptísmatis piscínam dedúcti estis, uti Christus a cruce ad//posítum coram sepúlcrum.///Et interrogátus est unusquísque utrum créderet in nomen Patris et Fílii et//Spíritus Sancti. Confessíque estis salutárem confessiónem ac demérsi estis tértio//in aquam, rursúmque emersístis; atque hic in imágine et in sýmbolo triduánam//Christi significástis sepultúram.///Sicut enim Salvátor noster tres dies et noctes tres in ventre terræ egit; sic et//vos in prima emersióne primam quam in terra Christus exégit diem, et//immersióne noctem, imitáti estis. Nam velut qui in nocte degit, non ámplius//videt, qui vero in die, in lúmine versátur; sic et in mersióne, tamquam in nocte,//nihil vidístis, in emersióne vero tamquam in die pósiti fuístis; eodémque//moménto et mórtui et nati estis, illáque unda salutáris et sepúlcrum vobis et//mater effécta est.///Et quod de áliis rebus Sálomon dixit, vobis óptime convéniat; dicébat ille://*Tempus pariéndi et tempus moriéndi//; at vobis e convérso: tempus moriéndi et//tempus nascéndi; unum tempus hæc utráque effécit, et cum morte natívitas//vestra concúrrit.///O novum inauditúmque rerum genus! Non sumus vere mórtui nec vere//sepúlti, nec vere crucifíxi resurréximus; verum eárum rerum per imáginem//imitátio expréssa est, at veritáte parta hinc salus.///Christus vere crucifíxus est et vere sepúltus et vere surréxit; et hæc ómnia//nobis per grátiam sunt impertíta, ut, per imitatiónem partícipes eius//perpessiónum facti, in veritáte salútem lucrémur.///O exuberántem in hómines amórem! Christus incontaminátis pédibus ac//mánibus suis clavos excépit et dolórem pértulit: et mihi, dolóris et labóris//inexpérto, per suórum dolórum communicatiónem, salútem gratificátur.///Nemo ergo exístimet baptísma in remissióne peccatórum dumtáxat et in//adoptiónis grátia consístere, sicut erat Ioánnis baptísma, quod solam peccatórum//remissiónem conferébat; cum contra accuráte novérimus, illud, sicut peccátis//expurgándis valet et Spíritus Sancti donum concíliat, ita et Christi passiónum//antítypum atque expressiónem esse. Propter hoc enim et Paulus modo clamans//aiébat://*An ignorátis quod, quicúmque baptizáti sumus in Christum Iesum, in//*mortem eius baptizáti sumus? Consepúlti ergo ei sumus per baptísmum in//*mortem//.
RESPONSORIUM
(Cf. Ap 7, 9)
℟.//Isti sunt agni novélli, qui annuntiavérunt: allelúia; modo venérunt ad//fontes,
*//Repléti sunt claritáte, allelúia.
℣.//In conspéctu Agni amícti sunt stolis albis et palmæ in mánibus eórum.
*//Repléti sunt claritáte, allelúia.
Oratio
Deus, qui diversitátem géntium in confessióne tui nóminis adunásti, da, ut//renátis fonte baptísmatis una sit fides méntium et píetas actiónum. Per//Dóminum.
FERIA VI INFRA OCTAVAM PASCHÆ
Ad Officium lectionis
LECTIO PRIOR
De Epístola prima beáti Petri apóstoli
3, 18 — 4, 11
Exspectatio adventus Domini
Caríssimi://[3,18]//Christus semel pro peccátis passus est, iustus pro iniústis, ut vos//addúceret ad Deum, mortificátus quidem carne, vivificátus autem Spíritu://[19]//in//quo et his, qui in cárcere erant, spirítibus advéniens prædicávit,//[20]//qui incréduli//fúerant aliquándo, quando exspectábat Dei patiéntia in diébus Noe, cum//fabricarétur arca, in qua pauci, id est octo ánimæ, salvæ factæ sunt per aquam.//[21]//Cuius antítypum, baptísma, et vos nunc salvos facit, non carnis deposítio//sórdium sed consciéntiæ bonæ rogátio in Deum, per resurrectiónem Iesu Christi,//[22]//qui est in déxtera Dei, proféctus in cælum, subiéctis sibi ángelis et potestátibus//et virtútibus.///[4,1]//Christo ígitur passo in carne, et vos eádem cogitatióne armámini, quia, qui//passus est carne, désiit a peccáto;//[2]//ut iam non hóminum concupiscéntiis sed//voluntáte Dei, quod réliquum est in carne vivat témporis.//[3]//Súfficit enim//prætéritum tempus ad voluntátem géntium consummándam, vobis, qui//ambulástis in luxúriis, concupiscéntiis, vinoléntiis, comissatiónibus, potatiónibus//et illícitis idolórum cúltibus.//[4]//In quo mirántur non concurréntibus vobis in//eándem luxúriæ effusiónem, blasphemántes;//[5]//qui reddent ratiónem ei, qui//parátus est iudicáre vivos et mórtuos.//[6]//Propter hoc enim et mórtuis//evangelizátum est, ut iudicéntur quidem secúndum hómines carne, vivant autem//secúndum Deum Spíritu.///[7]//Omnium autem finis appropinquávit. Estóte ítaque prudéntes et vigiláte in//oratiónibus.//[8]//Ante ómnia mútuam in vosmetípsos caritátem contínuam habéntes,//quia cáritas óperit multitúdinem peccatórum;//[9]//hospitáles ínvicem sine//murmuratióne;//[10]//unusquísque, sicut accépit donatiónem, in altérutrum illam//administrántes, sicut boni dispensatóres multifórmis grátiæ Dei.//[11]//Si quis//lóquitur, quasi sermónes Dei; si quis minístrat, tamquam ex virtúte, quam//largítur Deus, ut in ómnibus glorificétur Deus per Iesum Christum: cui est glória//et impérium in sǽcula sæculórum. Amen.
RESPONSORIUM
(1 Petr 3, 18. 22)
℟.//Christus semel pro peccátis passus est, iustus pro iniústis, ut vos addúceret//ad Deum,
*//Mortificátus quidem carne, vivificátus autem Spíritu, alleluia.
℣.//Qui est in déxtera Dei, proféctus in cælum, subiéctis sibi ángelis et//potestátibus et virtútibus.
*//Mortificátus quidem carne, vivificátus autem Spíritu,//alleluia.
LECTIO ALTERA
Ex Catechésibus Cyrílli Hierosolymitáni
(Cat. 21, Mystagogica 3, 1-3: PG 33, 1087-1091)
Unctio Spiritus Sancti
In Christum baptizáti et Christum indúti, símilis cum Fílio Dei formæ facti//estis. Qui enim prædestinávit nos Deus in adoptiónem, confórmes effécit córpori//glorióso Christi. Partícipes ígitur effécti Christi, christi non immérito//appellámini; deque vobis dixit Deus://*Nolíte tángere christos meos//.///Christi autem facti estis, dum Spíritus Sancti antítypum accepístis; et ómnia//erga vos in imágine sunt perácta, quando quidem Christi imágines estis. Ac ille//quidem in Iordánis flúmine ablútus, cum fragrántia divinitátis suæ efflúvia aquis//communicásset, ab eis ascéndit; Sanctíque Spíritus substantiális in eum illápsus//factus est, símili super símilem requiescénte.///Vobis quoque simíliter, postquam ex sacrórum láticum piscína ascendístis,//datum est chrisma, illíus antítypum quo unctus est Christus: quod est nimírum//Spíritus Sanctus. De quo et beátus Isaías in prophetía ipsum respiciénte ex//persóna Dómini dixit://*Spíritus Dómini super me, quaprópter unxit me;//*evangelizátum paupéribus misit me//.///Oleo enim, sive unguénto corporáli, Christus ab homínibus unctus non est;//sed Pater eum totíus mundi servatórem præstítuens, Spíritu Sancto unxit; sicut//Petrus ait://*Iesum a Názareth, quem unxit Deus Spíritu Sancto//; et prophéta David//clamábat dicens://*Thronus tuus, Deus, in sǽculum sǽculi; virga rectitúdinis,//*virga regni tui. Dilexísti iustítiam, et odísti iniquitátem; proptérea unxit te Deus,//*Deus tuus, óleo exsultatiónis ultra consórtes tuos//.///Ille intellegíbili exsultatiónis óleo perúnctus est, id est Spíritu Sancto; qui//exsultatiónis óleum idcírco appellátur, quod ipse spiritális exsultatiónis auctor//exsístat: vos vero unguénto uncti estis, Christi partícipes et consórtes effécti.///Céterum, vide ne nudum et vile suspicéris unguéntum hoc esse: sanctum//istud unguéntum, non ámplius nudum neque, si quis ita appelláre malit,//commúne unguéntum est post invocatiónem, sed Christi donárium et Spíritus//Sancti, præséntia divinitátis eius effíciens factum. Quod quidem symbólice fronti//aliísque sénsibus tuis illinítur. Ac dum unguénto visíbili inúngitur corpus, Sancto//et vivífico Spíritu ánima sanctificátur.
RESPONSORIUM
(Eph 1, 13b-14; 2 Cor 1, 21b-22)
℟.//Credéntes signáti estis Spíritu promissiónis Sancto, qui est árrabon//hereditátis nostræ,
*//In redemptiónem acquisitiónis, in laudem glóriæ ipsíus,//allelúia.
℣.//Unxit nos Deus, qui et signávit nos, et dedit arrabónem Spíritus in//córdibus nostris.
*//In redemptiónem acquisitiónis, in laudem glóriæ ipsíus,//allelúia.
Oratio
Omnípotens sempitérne Deus, qui paschále sacraméntum in reconciliatiónis//humánæ fœdere contulísti, da méntibus nostris, ut, quod professióne celebrámus,//imitémur efféctu. Per Dóminum.
SABBATO INFRA OCTAVAM PASCHÆ
Ad Officium lectionis
LECTIO PRIOR
De Epístola prima beáti Petri apóstoli
4, 12 — 5, 14
Hortationes ad seniores et ad fideles
[4,12]//Caríssimi, nolíte mirári in fervóre, qui ad tentatiónem vobis fit, quasi novi//áliquid vobis contíngat,//[13]//sed, quemádmodum communicátis Christi passiónibus,//gaudéte, ut et in revelatióne glóriæ eius gaudeátis exsultántes.//[14]//Si exprobrámini//in nómine Christi, beáti, quóniam Spíritus glóriæ et Dei super vos requiéscit.//[15]//Nemo enim vestrum patiátur quasi homicída aut fur aut maléficus aut//alienórum speculátor;//[16]//si autem ut christiánus, non erubéscat, gloríficet autem//Deum in isto nómine.///[17]//Quóniam tempus est, ut incípiat iudícium a domo Dei; si autem primum a//nobis, qui finis eórum, qui non credunt Dei evangélio?//[18]//«Et si//*iustus vix salvátur,//*ímpius et peccátor ubi parébit?//».///[19]//Itaque et hi, qui patiúntur secúndum voluntátem Dei, fidéli Creatóri//comméndent ánimas suas in benefácto.///[5,1]//Senióres ergo, qui in vobis sunt, óbsecro, consénior et testis Christi//passiónum, qui et eius, quæ in futúro revelánda est, glóriæ communicátor://[2]//Páscite, qui est in vobis gregem Dei, providéntes non coácto sed spontánee//secúndum Deum, neque turpis lucri grátia sed voluntárie,//[3]//neque ut dominántes//in cleris sed formæ facti gregis.//[4]//Et cum apparúerit Princeps pastórum,//percipiétis immarcescíbilem glóriæ corónam.///[5]//Simíliter, adulescéntes, súbditi estóte senióribus. Omnes autem ínvicem//humilitátem indúite, quia//*Deus supérbis resístit,//*humílibus autem dat grátiam.///[6]//Humiliámini ígitur sub poténti manu Dei, ut vos exáltet in témpore,//[7]//omnem//sollicitúdinem vestram proiciéntes in eum, quóniam ipsi cura est de vobis.//[8]//Sóbrii estóte, vigiláte. Adversárius vester Diábolus tamquam leo rúgiens círcuit//quærens quem dévoret.//[9]//Cui resístite fortes fide, sciéntes eádem passiónum ei,//quæ in mundo est, vestræ fraternitáti fíeri.///[10]//Deus autem omnis grátiæ, qui vocávit vos in ætérnam suam glóriam in//Christo Iesu, módicum passos ipse perfíciet, confirmábit, solidábit, fundábit.//[11]//Ipsi impérium in sǽcula sæculórum. Amen.///[12]//Per Silvánum vobis fidélem fratrem, ut árbitror, bréviter scripsi, óbsecrans//et contéstans hanc esse veram grátiam Dei; in qua state.//[13]//Salútat vos, quæ est in//Babylóne, coelécta et Marcus fílius meus.//[14]//Salutáte ínvicem in ósculo caritátis.//Pax vobis ómnibus, qui estis in Christo.
RESPONSORIUM
(Cf. 1 Petr 4, 13; Lc 6, 22)
℟.//Communicántes Christi passiónibus, gaudéte,
*//Ut et in revelatióne glóriæ//eius gaudeátis exsultántes, allelúia.
℣.//Beáti éritis, cum vos óderint hómines propter Fílium hóminis.
*//Ut et in//revelatióne glóriæ eius gaudeátis exsultántes, allelúia.
LECTIO ALTERA
Ex Catechésibus Cyrílli Hierosolymitáni
(Cat. 22, Mystagogica 4, 1. 3-6. 9: PG 33, 1098-1106)
Panis cælestis et poculum salutis
*In ea nocte qua tradebátur Dóminus noster Iesus Christus, sumpto pane et//*grátiis actis, fregit et dedit suis discípulis dicens: Accípite, manducáte; hoc est//*corpus meum. Et, sumpto cálice ac grátiis actis, dixit: Accípite, bíbite; hic est//*sanguis meus//. Cum ígitur ipse pronuntiáverit et díxerit de pane://*Hoc meum est//*corpus//, quis audébit deínceps ambígere? Et cum ipse asseveráverit et díxerit://*Hic//*meus est sanguis//, quis umquam dubitáverit, aiens non esse eius sánguinem?///Quare cum omni persuasióne tamquam corpus et sánguinem Christi illa//sumámus. Nam in figúra panis datur tibi corpus, et in figúra vini datur tibi//sanguis; ut, cum súmpseris corpus et sánguinem Christi, concorpóreus et//consanguíneus ipsi efficiáris. Sic enim et christíferi effícimur, distribúto in//membra nostra córpore eius et sánguine. Sic iuxta beátum Petrum divínæ fimus//consórtes natúræ.///Olim Christus cum Iudǽis dísserens aiébat://*Nisi manducavéritis meam//*carnem et bibéritis meum sánguinem, non habébitis vitam in vobis ipsis//. Cum//autem illi ea quæ dicebántur non spiritáliter cepíssent, offénsi abiérunt retro,//existimántes quod eos ad manducándas carnes hortarétur.///Erant et in antíquo fœdere panes propositiónis; verum illi cum ad vetus//testaméntum attinérent, finem accepérunt. In novo vero testaménto, panis est//cæléstis et póculum salutáre, ánimam et corpus sanctificántia. Quemádmodum//enim panis córpori convéniens est, ita et Verbum ánimæ consentáneum.///Quámobrem ne tamquam nudis et commúnibus eleméntis pani et vino//eucharísticis atténde: sunt enim corpus et sanguis Christi, secúndum Dómini//asseveratiónem; nam etiámsi illud tibi súggerat sensus, fides tamen te certum et//firmum effíciat.///Istæc edóctus et certíssima imbútus fide quod qui vidétur panis, panis non//est, tamétsi gustu sensíbilis sit, sed corpus Christi; et quod vidétur vinum, vinum//non est, etiámsi ita gústui videátur, sed sanguis Christi; quodque ea de re//antíquitus in psalmis aiébat David://*Et panis cor hóminis confírmat, ut exhílaret//*fáciem in óleo//: confírma cor tuum, panem illum tamquam spiritálem sumens, et//ánimæ tuæ fáciem exhílara.///Quam útinam fáciem retéctam habens in pura consciéntia, glóriam Dómini//velut in spéculo contémplans, eas ex glória in glóriam, in Christo Iesu Dómino//nostro, cui honor et potéstas et glória in sǽcula sæculórum. Amen.
RESPONSORIUM
(Lc 22, 19; Ex 12, 26-27 a)
℟.//Accépto Iesus pane, grátias egit et fregit et dedit eis dicens: Hoc est corpus//meum, quod pro vobis datur.
*//Hoc fácite in meam commemoratiónem, allelúia.
℣.//Cum díxerint vobis fílii vestri: Quæ est ista relígio? dicétis eis: Víctima//Paschæ Dómino est.
*//Hoc fácite in meam commemoratiónem, allelúia.
Oratio
Deus, qui credéntes in te pópulos grátiæ tuæ largitáte multíplicas, ad//electiónem tuam propítius intuére, ut, qui sacraménto baptísmatis sunt renáti,//beáta fácias immortalitáte vestíri. Per Dóminum.
DOMINICA IN OCTAVA PASCHÆ (DOMINICA II PASCHÆ)
Ad Officium lectionis
LECTIO PRIOR
De Epístola beáti Pauli apóstoli ad Colossénses
3, 1-17
Vita nova
Fratres://[1]//Si conresurrexístis Christo, quæ sursum sunt quǽrite, ubi Christus//est in déxtera Dei sedens;//[2]//quæ sursum sunt sápite, non quæ supra terram.//[3]//Mórtui enim estis, et vita vestra abscóndita est cum Christo in Deo!//[4]//Cum//Christus apparúerit, vita vestra, tunc et vos apparébitis cum ipso in glória.///[5]//Mortificáte ergo membra, quæ sunt super terram: fornicatiónem,//immundítiam, libídinem, concupiscéntiam malam et avarítiam, quæ est//simulacrórum sérvitus,//[6]//propter quæ venit ira Dei super fílios incredulitátis;//[7]//in//quibus et vos ambulástis aliquándo, cum viverétis in illis.//[8]//Nunc autem depónite//et vos ómnia: iram, indignatiónem, malítiam, blasphémiam, turpem sermónem//de ore vestro;//[9]//nolíte mentíri ínvicem, qui exuístis vos véterem hóminem cum//áctibus eius//[10]//et induístis novum, eum, qui renovátur in agnitiónem secúndum//imáginem eius, qui creávit eum,//[11]//ubi non est Græcus et Iudǽus, circumcísio et//præpútium, bárbarus, Scytha, servus, liber, sed ómnia et in ómnibus Christus.///[12]//Indúite vos ergo sicut elécti Dei, sancti et dilécti, víscera misericórdiæ,//benignitátem, humilitátem, mansuetúdinem, longanimitátem,//[13]//supportántes//ínvicem et donántes vobis ipsis, si quis advérsus áliquem habet querélam; sicut//et Dóminus donávit vobis, ita et vos;//[14]//super ómnia autem hæc: caritátem, quod//est vínculum perfectiónis.//[15]//Et pax Christi dominétur in córdibus vestris, ad//quam et vocáti estis in uno córpore. Et grati estóte.///[16]//Verbum Christi hábitet in vobis abundánter, in omni sapiéntia docéntes et//commonéntes vosmetípsos psalmis, hymnis, cánticis spiritálibus, in grátia//cantántes in córdibus vestris Deo;//[17]//et omne, quodcúmque fácitis in verbo aut in//ópere, ómnia in nómine Dómini Iesu grátias agéntes Deo Patri per ipsum.
RESPONSORIUM
(Col 3, 1. 2. 3)
℟.//Si conresurrexístis Christo, quæ sursum sunt quǽrite, ubi Christus est in//déxtera Dei sedens:
*//Quæ sursum sunt sápite, non quæ super terram, allelúia.
℣.//Mórtui enim estis et vita vestra abscóndita est cum Christo in Deo.
*//Quæ//sursum sunt sápite, non quæ super terram, allelúia.
LECTIO ALTERA
Ex Sermónibus sancti Augustíni epíscopi
(Sermo 8, in octava Paschæ 1. 4: PL 46, 838. 841)
Nova in Christo creatura
Sermo mihi est ad vos, modo nati infántes, párvuli in Christo, nova proles//Ecclésiæ, grátia Patris, fecúnditas Matris, germen pium, exámen novéllum, flos//nostri honóris et fructus labóris, gáudium et coróna mea, omnes qui statis in//Dómino.///Apostólicis verbis vos álloquor://*Indúite Dóminum Iesum Christum, et carnis//*providéntiam ne fecéritis in concupiscéntiis//, ut et vita induátis, quem sacraménto//induístis.//*Quotquot enim in Christo baptizáti estis, Christum induístis. Non est//*Iudǽus et Græcus, non est servus neque liber, non est másculus aut fémina://*omnes enim vos unum estis in Christo Iesu//.///Hoc habet ipsa vis sacraménti: sacraméntum enim est vitæ novæ, quæ in hoc//témpore íncipit a remissióne præteritórum ómnium peccatórum, perficiétur//autem in resurrectióne mortuórum.//*Consepúlti enim estis cum Christo per//*baptísmum in mortem, ut, quemádmodum surréxit Christus a mórtuis, sic et vos//*in novitáte vitæ ambulétis//.///Ambulátis autem nunc per fidem, quámdiu in hoc mortáli córpore//peregrinámini a Dómino: sed via vobis certa ipse, ad quem ténditis, factus est//Christus Iesus secúndum hóminem, quod pro nobis fíeri dignátus est. Servávit//enim multam dulcédinem timéntibus se, apertúrus et perfectúrus eam sperántibus//in se, cum id quod nunc in spe accépimus, étiam in re accepérimus.///Hódie dies octávus est nativitátis vestræ; hódie complétur in vobis//signáculum fídei, quod apud antíquos patres in circumcisióne carnis fiébat//octávo die carnális nativitátis. Unde et ipse Dóminus mortalitáte carnis//resurgéndo se exspólians, et non quidem áliud, sed tamen ultra non moritúrum//corpus exsúscitans, domínicum diem in sua resurrectióne signávit, qui post diem//passiónis eius tértius, in número autem diérum post sábbatum octávus est,//idémque primus.///Unde et vos nondum re, sed certa iam spe, quia et huius rei sacraméntum//habétis, et pignus Spíritus accepístis,//*si resurrexístis cum Christo, quæ sursum//*sunt sápite, ubi Christus est in déxtera Dei sedens; quæ sursum sunt quǽrite,//*non quæ super terram. Mórtui enim estis, et vita vestra abscóndita est cum//*Christo in Deo. Cum Christus apparúerit, vita vestra, tunc et vos cum ipso//*apparébitis in glória//.
RESPONSORIUM
(Col 3, 3-4; Rom 6, 11)
℟.//Mórtui estis, et vita vestra abscóndita est cum Christo in Deo.
*//Cum//Christus apparúerit, vita vestra, tunc et vos apparébitis cum ipso in glória,//allelúia.
℣.//Existimáte vos mórtuos quidem esse peccáto, vivéntes autem Deo, in//Christo Iesu Dómino nostro.
*//Cum Christus apparúerit, vita vestra, tunc et vos//apparébitis cum ipso in glória, allelúia.
Oratio
Deus misericórdiæ sempitérnæ, qui in ipso paschális festi recúrsu fidem//sacrátæ tibi plebis accéndis, auge grátiam quam dedísti, ut digna omnes//intellegéntia comprehéndant quo lavácro ablúti, quo Spíritu regeneráti, quo//sánguine sunt redémpti. Per Dóminum.
FERIA II HEBDOMADÆ II
Ad Officium lectionis
LECTIO PRIOR
Incipit liber Apocalýpsis beáti Ioánnis apóstoli
1, 1-20
Visio Filii hominis
[1]//Apocalýpsis Iesu Christi, quam dedit illi Deus palam fácere servis suis, quæ//opórtet fíeri cito, et significávit mittens per ángelum suum servo suo Ioánni,//[2]//qui//testificátus est verbum Dei et testimónium Iesu Christi, quæcúmque vidit.//[3]//Beátus, qui legit et qui áudiunt verba prophetíæ et servant ea, quæ in ea scripta//sunt; tempus enim prope est.///[4]//Ioánnes septem ecclésiis, quæ sunt in Asia: Grátia vobis et pax ab eo, qui est//et qui erat et qui ventúrus est, et a septem spirítibus, qui in conspéctu throni eius//sunt,//[5]//et ab Iesu Christo, qui est testis fidélis, primogénitus mortuórum et//princeps regum terræ.///Ei, qui díligit nos et solvit nos a peccátis nostris in sánguine suo//[6]//et fecit nos//regnum, sacerdótes Deo et Patri suo, ipsi glória et impérium in sǽcula//sæculórum. Amen.///[7]//*Ecce venit cum núbibus//, et//*vidébit//eum omnis óculus et qui eum//*pupugérunt, et plangent se super eum omnes tribus terræ//. Etiam, amen.///[8]//Ego sum//*Alpha//et//*Omega//, dicit Dóminus Deus, qui est et qui erat et qui//ventúrus est, Omnípotens.///[9]//Ego Ioánnes, frater vester et párticeps in tribulatióne et regno et patiéntia in//Iesu, fui in ínsula, quæ appellátur Patmos, propter verbum Dei et testimónium//Iesu.//[10]//Fui in spíritu in domínica die et audívi post me vocem magnam tamquam//tubæ//[11]//dicéntis: «Quod vides, scribe in libro et mitte septem ecclésiis: Ephesum//et Smyrnam et Pérgamum et Thyatíram et Sardis et Philadelphíam et//Laodicíam».//[12]//Et convérsus sum, ut vidérem vocem, quæ loquebátur mecum; et//convérsus vidi septem candelábra áurea//[13]//et in médio candelabrórum//*quasi//*Fílium hóminis, vestítum podére//et//*præcínctum//ad mamíllas zonam//*áuream//;//[14]//*caput//autem//*eius//et//*capílli erant cándidi tamquam lana//alba,//*tamquam nix, et//*óculi eius velut//flamma//*ignis//,//[15]//*et pedes eius símiles orichálco//sicut in camíno//ardénti,//*et vox illíus tamquam vox aquárum multárum//,//[16]//et habébat in déxtera//manu sua stellas septem, et de ore eius gládius anceps acútus exíbat, et fácies//eius sicut sol lucet in virtúte sua.///[17]//Et cum vidíssem eum, cécidi ad pedes eius tamquam mórtuus; et pósuit//déxteram suam super me dicens: «Noli timére! Ego sum primus et novíssimus,//[18]//et vivens et fui mórtuus et ecce sum vivens in sǽcula sæculórum et hábeo//claves mortis et inférni.//[19]//Scribe ergo, quæ vidísti et quæ sunt et quæ opórtet fíeri//post hæc.//[20]//Mystérium septem stellárum, quas vidísti ad déxteram meam, et//septem candelábra áurea: septem stellæ ángeli sunt septem ecclesiárum, et//candelábra septem septem ecclésiæ sunt».
RESPONSORIUM
(Ap 1, 5. 6 b; Col 1, 18 b)
℟.//Christus díligit nos et solvit nos a peccátis nostris in sánguine suo:
*//Ipsi//glória et impérium in sǽcula sæculórum, allelúia.
℣.//Qui est princípium, primogénitus ex mórtuis, ut sit in ómnibus ipse//primátum tenens.
*//Ipsi glória et impérium in sǽcula sæculórum, allelúia.
LECTIO ALTERA
Ex Homilía pascháli Auctóris antíqui
(PG 59, 723-724)
Pascha spiritale
Pascha a nobis celebrátum salútis universórum hóminum causa est,//incipiéndo a primo hómine, qui in ómnibus servátur et vivificátur.///Partes autem perfectórum, et temporánea illa, æternórum imágines et typi,//prius excogitáta fúerant, ut veritátem nunc oriéntem adumbrárent; veritáte autem//præsénte, typus témpori cedat opórtet; ut, adveniénte rege, nullus, rege vivénte//relícto, eius imáginem adoráre dignétur.///Hinc vero palam est quantum typus cedat veritáti, quod typus brevem//célebret vitam Iudaicórum primogenitórum, véritas autem perpétuam hóminum//ómnium vitam.///Neque enim magnum est mortem ad breve tempus effúgere eum, qui paulo//post moritúrus est, sed magnum útique est mortem omníno effúgere; quod nobis//contíngit, quibus Pascha immolátus est Christus.///Ipsum festi nomen magnam præfert excelléntiam, si secúndum rei veritátem//explicétur. Pascha enim tránsitum signíficat, quod Hebræórum domos//pertransíerit exterminátor ille, qui primogénita percutiébat. Tránsitus porro//exterminatóris apud nos verus est, quia nos intáctos pertránsit, ad vitam ætérnam//a Christo suscitátos.///Quid sibi vult illud, si statim ad veritátis speculatiónem referátur, quod//tempus illud anni inítium definiátur, quo pascha fiébat ac primogenitórum salus?//Quia nobis étiam veri Páschatis sacrifícium est inítium vitæ ætérnæ.///Annus quippe est sǽculi sýmbolum, quia círculum decúrrens in seípsum//semper revólvitur, et in nullo quiéscit fine. Atque pater futúri sǽculi oblátus est//Christus pro nobis in sacrifícium, ac, priórem vitam nostram quasi nullíus//témporis fáciens, alteríus vitæ princípium dat nobis per lavácrum regeneratiónis,//secúndum similitúdinem mortis et resurrectiónis suæ.///Itaque quisquis Pascha novit propter se immolátum, hoc sibi vitæ princípium//suppónat, a quo immolátus pro ipso est Christus. Tunc autem pro ipso//immolátur, quando grátiam agnóscit, et vitam per istud sacrifícium partam//intéllegit.///His porro cógnitis, novæ vitæ inítium accípere sátagat, neque ad véterem//vitam ultra recúrrat, cuius finis advénit. Nam,//*qui mórtui sumus peccáto,//inquit//*,//*quómodo adhuc vivémus in illo?
RESPONSORIUM
(1 Cor 5, 7-8 a; Rom 4, 25)
℟.//Expurgáte vetus ferméntum, ut sitis nova conspársio; étenim Pascha//nostrum immolátus est Christus;
*//Itaque festa celebrémus, allelúia.
℣.//Tráditus est propter delícta nostra et suscitátus propter iustificatiónem//nostram.
*//Itaque festa celebrémus, allelúia.
Oratio
Omnípotens sempitérne Deus, quem patérno nómine invocáre præsúmimus,//pérfice in córdibus nostris spíritum adoptiónis filiórum, ut promíssam//hereditátem íngredi mereámur. Per Dóminum.
FERIA III HEBDOMADÆ II
Ad Officium lectionis
LECTIO PRIOR
De libro Apocalýpsis beáti Ioánnis apóstoli
2, 1-11
Ad Ecclesias Ephesi et Smyrnæ
Ego Ioánnes audívi Dóminum dicéntem mihi:///[1]//Angelo ecclésiæ, quæ est Ephesi, scribe:///Hæc dicit, qui tenet septem stellas in déxtera sua, qui ámbulat in médio//septem candelabrórum aureórum://[2]//Scio ópera tua et labórem et patiéntiam tuam,//et quia non potes sustinére malos et tentásti eos, qui se dicunt apóstolos et non//sunt, et invenísti eos mendáces;//[3]//et patiéntiam habes et sustinuísti propter nomen//meum et non defecísti.//[4]//Sed hábeo advérsus te quod caritátem tuam primam//reliquísti.//[5]//Memor esto ítaque unde excíderis, et age pæniténtiam et prima ópera//fac; sin autem, vénio tibi et movébo candelábrum tuum de loco suo, nisi//pæniténtiam égeris.//[6]//Sed hoc habes, quia odísti facta Nicolaitárum, quæ et ego//odi.///[7]//Qui habet aurem, áudiat quid Spíritus dicat ecclésiis. Vincénti dabo ei édere//de ligno vitæ, quod est in paradíso Dei.///[8]//Et ángelo ecclésiæ, quæ est Smyrnæ, scribe:///Hæc dicit Primus et Novíssimus, qui fuit mórtuus et vixit://[9]//Scio//tribulatiónem tuam et paupertátem tuam — sed dives es — et blasphémiam ab//his, qui se dicunt Iudǽos esse et non sunt, sed sunt synagóga Sátanæ.//[10]//Nihil//horum tímeas, quæ passúrus es. Ecce missúrus est Diábolus ex vobis in//cárcerem, ut tentémini, et habébitis tribulatiónem diébus decem. Esto fidélis//usque ad mortem, et dabo tibi corónam vitæ.///[11]//Qui habet aurem, áudiat quid Spíritus dicat ecclésiis. Qui vícerit, non//lædétur a morte secúnda.
RESPONSORIUM
(Ap 2, 10 c. 11 b; Eccli 4, 33)
℟.//Esto fidélis usque ad mortem, et dabo tibi corónam vitæ.
*//Qui vícerit non//lædétur a morte secúnda, allelúia.
℣.//Usque ad mortem agonizáre pro iustítia et Deus expugnábit pro te inimícos//tuos.
*//Qui vícerit non lædétur a morte secúnda, allelúia.
LECTIO ALTERA
E Libris sancti Fulgéntii Ruspénsis epíscopi ad Mónimum
(Lib. 2, 11-12: CCL 91, 46-48)
Sacramentum unitatis et caritatis
Hæc spiritális ædificátio córporis Christi, quæ fit in caritáte (cum scílicet,//secúndum beáti Petri sermónem,//*lápides vivi ædificántur in domum spiritálem,//*in sacerdótium sanctum, offeréntes spiritáles hóstias, acceptábiles Deo per//*Iesum Christum//), hæc, inquam, ædificátio spiritális, numquam opportúnius//pétitur quam cum ab ipso Christi córpore (quod est Ecclésia) in sacraménto panis//et cálicis ipsum Christi corpus et sanguis offértur://*Calix enim, quem bíbimus,//*communicátio sánguinis Christi est, et panis, quem frángimus, participátio//*córporis Dómini est; quóniam unus panis, unum corpus multi sumus, omnésque//*de uno pane participámus//.///Et proptérea pétimus, ut scílicet ea grátia, qua factum est ut Ecclésia Christi//corpus fíeret, eádem grátia fiat ut ómnia membra caritátis, manénte compáge, in//unitáte córporis persevérent.///Hoc autem digne pétimus illíus in nobis dono Spíritus fíeri, qui est unus//Spíritus et Patris et Fílii; quia sancta naturális únitas et æquálitas et cáritas//Trínitas, quæ unus solus et verus est Deus, unanimitáte sanctíficat, quos adóptat.///Propter hoc dícitur://*Quia cáritas Dei diffúsa est in córdibus nostris, per//*Spíritum Sanctum, qui datus est nobis//.///Spíritus quippe Sanctus, qui unus est Patris et Fílii, hoc operátur in his,//quibus grátiam tríbuit adoptiónis divínæ, quod operátus est étiam in illis, qui in//libro Actuum Apostolórum inveniúntur eúndem Spíritum accepísse. De quibus//dícitur://*Multitúdinis autem credéntium erat cor unum et ánima una//; unum enim//cor et ánimam fécerat multitúdinis credéntium in Deo qui Patris et Fílii unus est//Spíritus, et cum Patre ac Fílio unus est Deus.///Unde et Apóstolus hanc spiritálem unitátem in vínculo pacis sollícite dicit//esse servándam, sic Ephésios monens://*Obsecro ítaque vos ego vinctus in//*Dómino, ut digne ambulétis vocatióne qua vocáti estis, cum omni humilitáte et//*mansuetúdine, cum patiéntia, supportántes ínvicem in caritáte, sollíciti serváre//*unitátem spíritus in vínculo pacis, unum corpus et unus Spíritus//.///Deus enim, dum caritátem suam per Spíritum Sanctum diffúsam in ea//custódit, ipsam Ecclésiam sibi gratum sacrifícium facit, quæ ipsam semper possit//grátiam spiritális caritátis accípere, per quam se possit hóstiam vivam, sanctam,//Deo placéntem iúgiter exhibére.
RESPONSORIUM
(Io 17, 20 b. 21 a. 22. 18)
℟.//Pro eis rogo, ut omnes unum sint, sicut tu, Pater, in me et ego in te; et ego//claritátem, quam dedísti mihi, dedi illis;
*//Ut sint unum, sicut nos unum sumus,//allelúia.
℣.//Sicut tu me misísti in mundum, et ego misi eos in mundum.
*//Ut sint//unum, sicut nos unum sumus, allelúia.
Oratio
Fac nos, quǽsumus, omnípotens Deus, Dómini resurgéntis prædicáre//virtútem, ut, cuius múneris pignus accépimus, manifésta dona comprehéndere//valeámus. Per Dóminum.
FERIA IV HEBDOMADÆ II
Ad Officium lectionis
LECTIO PRIOR
De libro Apocalýpsis beáti Ioánnis apóstoli
2, 12-29
Ad Ecclesias Pergami et Thyatiræ
Ego Ioánnes audívi Dóminum dicéntem mihi:///[12]//Angelo ecclésiæ, quæ est Pérgami, scribe:///Hæc dicit, qui habet romphǽam ancípitem acútam://[13]//Scio, ubi hábitas, ubi//thronus est Sátanæ, et tenes nomen meum et non negásti fidem meam et in//diébus Antípas, testis meus fidélis, qui occísus est apud vos, ubi Sátanas hábitat.//[14]//Sed hábeo advérsus te pauca, quia habes illic tenéntes doctrínam Bálaam, qui//docébat Balac míttere scándalum coram fíliis Israel, édere idolothýta et fornicári;//[15]//ita habes et tu tenéntes doctrínam Nicolaitárum simíliter.//[16]//Ergo pæniténtiam//age; si quo minus, vénio tibi cito et pugnábo cum illis in gládio oris mei.///[17]//Qui habet aurem, áudiat quid Spíritus dicat ecclésiis. Vincénti dabo ei de//manna abscóndito et dabo illi cálculum cándidum, et in cálculo nomen novum//scriptum, quod nemo scit, nisi qui áccipit.///[18]//Et ángelo ecclésiæ, quæ est Thyatíræ, scribe:///Hæc dicit Fílius Dei, qui habet óculos ut flammam ignis, et pedes eius//símiles orichálco://[19]//Novi ópera tua et caritátem et fidem et ministérium et//patiéntiam tuam et ópera tua novíssima plura prióribus.//[20]//Sed hábeo advérsus te,//quia permíttis mulíerem Iézabel, quæ se dicit prophetíssam, et docet et sedúcit//servos meos fornicári et manducáre idolothýta.//[21]//Et dedi illi tempus, ut//pæniténtiam ágeret, et non vult pænitéri a fornicatióne sua.//[22]//Ecce mitto eam in//lectum et, qui mœchántur cum ea, in tribulatiónem magnam, nisi pæniténtiam//égerint ab opéribus eius.//[23]//Et fílios eius interfíciam in morte, et scient omnes//ecclésiæ quia ego sum scrutans renes et corda, et dabo unicuíque vestrum//secúndum ópera vestra.//[24]//Vobis autem dico céteris, qui Thyatíræ estis,//quicúmque non habent doctrínam hanc, qui non cognovérunt altitúdines Sátanæ,//quemádmodum dicunt, non mittam super vos áliud pondus;//[25]//tamen id, quod//habétis, tenéte, donec véniam.//[26]//Et, qui vícerit et qui custodíerit usque in finem//ópera mea,//*dabo illi//potestátem super//*gentes//,//[27]//et//*reget illas in virga férrea,//*tamquam vasa fictília confringéntur,///[28]//sicut et ego accépi a Patre meo, et dabo illi stellam matutínam.///[29]//Qui habet aurem, áudiat quid Spíritus dicat ecclésiis.
RESPONSORIUM
(Ap 2, 18 b. 23 b; 22, 12 a)
℟.//Hæc dicit Fílius Dei, qui habet óculos ut flammam ignis: Ego sum scrutans//renes et corda,
*//Et dabo unicuíque vestrum secúndum ópera vestra, allelúia.
℣.//Ecce vénio cito, et merces mea mecum est.
*//Et dabo unicuíque vestrum//secúndum ópera vestra, allelúia.
LECTIO ALTERA
Ex Sermónibus sancti Leónis Magni papæ
(Sermo 12, De Passione, 3. 6-7: PL 54, 355-357)
Christus vivens in sua Ecclesia
Non est dúbium, dilectíssimi, natúram humánam in tantam conexiónem a//Fílio Dei esse suscéptam, ut non solum in illo hómine, qui est primogénitus//totíus creatúræ, sed étiam in ómnibus sanctis suis unus idémque sit Christus; et//sicut a membris caput, ita a cápite membra dívidi non possint.///Quamvis enim non istíus vitæ sit, sed ætérnæ, ut sit Deus ómnia in ómnibus;//tamen étiam modo templi sui, quod est Ecclésia, indivísus habitátor est,//secúndum quod ipse promísit, dicens://*Ecce ego vobíscum sum ómnibus diébus//*usque ad consummatiónem sǽculi//.///Omnia ígitur quæ Dei Fílius ad reconciliatiónem mundi et fecit et dócuit, non//in história tantum præteritórum nóvimus, sed étiam in præséntium óperum//virtúte sentímus.///Ipse est, qui, de Spíritu Sancto ex Matre éditus Vírgine, incontaminátam//Ecclésiam suam eádem inspiratióne fecúndat, ut per baptísmatis partum//innumerábilis filiórum Dei multitúdo gignátur, de quibus dícitur://*Qui non ex//*sanguínibus, neque ex voluntáte carnis, neque ex voluntáte viri, sed ex Deo nati//*sunt//.///Ipse est, in quo semen Abrahæ totíus mundi adoptióne benedícitur; et fit//patriárcha géntium pater, dum promissiónis fílii fide, non carne nascúntur.///Ipse est qui, nullíus gentis exceptiónem fáciens, de omni natióne quæ sub//cælo est unum sanctárum óvium éfficit gregem, et cotídie implet quod//promíserat, dicens://*Hábeo et álias oves, quæ non sunt ex hoc ovíli, et illas//*opórtet me addúcere, et vocem meam áudient, et erit unus grex et unus pastor//.///Quamvis enim beáto Petro principáliter dicat,//*Pasce oves meas//, ab uno//tamen Dómino ipsa ómnium régitur cura pastórum, et veniéntes ad petram tam//lætis tamque irríguis páscuis alit, ut innúmeræ oves, dilectiónis pinguédine//roborátæ, sicut bonus pastor dignátus est pro óvibus suis ánimam suam pónere,//ita et ipsæ non dúbitent pro nómine pastóris occúmbere.///Ipse est, cui non solum gloriósa mártyrum fortitúdo, sed étiam ómnium//renascéntium fides in ipsa regeneratióne compátitur.///Hoc est, quo Pascha Dómini in ázymis sinceritátis et veritátis legítime//celebrátur; dum, ferménto véteris malítiæ abiécto, nova creatúra de ipso Dómino//inebriátur et páscitur.///Non enim áliud agit participátio córporis et sánguinis Christi, quam ut in id//quod súmimus transeámus; et in quo commórtui et consepúlti et conresuscitáti//sumus, ipsum per ómnia et spíritu et carne gestémus.
RESPONSORIUM
(Io 10, 14; Ez 34, 11. 13 a)
℟.//Ego sum pastor bonus:
*//Et cognósco oves meas, et cognóscunt me meæ,//allelúia.
℣.//Ecce ego ipse requíram oves meas, et visitábo eas et edúcam eas de//pópulis et pascam eas.
*//Et cognósco oves meas, et cognóscunt me meæ,//allelúia.
Oratio
Annua recoléntes mystéria, quibus per renovátam oríginis dignitátem//humána substántia spem resurrectiónis accépit, cleméntiam tuam, Dómine,//supplíciter exorámus, ut, quod fide recólimus, perpétua dilectióne capiámus. Per//Dóminum.
FERIA V HEBDOMADÆ II
Ad Officium lectionis
LECTIO PRIOR
De libro Apocalýpsis beáti Ioánnis apóstoli
3, 1-22
Ad Ecclesias Sardis, Philadelphiæ et Laodiciæ
Ego Ioánnes audívi Dóminum dicéntem mihi:///[1]//Angelo ecclésiæ, quæ est Sardis, scribe:///Hæc dicit, qui habet septem spíritus Dei et septem stellas: Scio ópera tua,//quia nomen habes quod vivas, et mórtuus es.//[2]//Esto vígilans et confírma cétera,//quæ moritúra erant, non enim invénio ópera tua plena coram Deo meo;//[3]//in mente//ergo habe quáliter accéperis et audíeris et serva et pæniténtiam age. Si ergo non//vigiláveris, véniam tamquam fur et néscies qua hora véniam ad te.//[4]//Sed habes//pauca nómina in Sardis, qui non inquinavérunt vestiménta sua et ambulábunt//mecum in albis, quia digni sunt.//[5]//Qui vícerit, sic vestiétur vestiméntis albis et//non delébo nomen eius de libro vitæ et confitébor nomen eius coram Patre meo//et coram ángelis eius.///[6]//Qui habet aurem, áudiat quid Spíritus dicat ecclésiis.///[7]//Et ángelo ecclésiæ, quæ est Philadelphíæ, scribe:///Hæc dicit Sanctus, Verus, qui habet//*clavem David, qui áperit et nemo claudet//*et claudit et nemo áperit//://[8]//Scio ópera tua — ecce dedi coram te óstium apértum,//quod nemo potest cláudere — quia módicam habes virtútem, et servásti verbum//meum et non negásti nomen meum.//[9]//Ecce dabo de synagóga Sátanæ, qui dicunt//se Iudǽos esse et non sunt, sed mentiúntur; ecce fáciam illos, ut véniant et//adórent ante pedes tuos et scient quia ego diléxi te.//[10]//Quóniam servásti verbum//patiéntiæ meæ et ego te servábo ab hora tentatiónis, quæ ventúra est super orbem//univérsum tentáre habitántes in terra.//[11]//Vénio cito; tene quod habes, ut nemo//accípiat corónam tuam.//[12]//Qui vícerit, fáciam illum colúmnam in templo Dei mei//et foras non egrediétur ámplius et scribam super eum nomen Dei mei et nomen//civitátis Dei mei, novæ Ierúsalem, quæ descéndit de cælo a Deo meo, et nomen//meum novum.///[13]//Qui habet aurem, áudiat quid Spíritus dicat ecclésiis.///[14]//Et ángelo ecclésiæ, quæ est Laodicíæ, scribe:///Hæc dicit Amen, testis fidélis et verus, princípium creatúræ Dei://[15]//Scio ópera//tua, quia neque frígidus es neque cálidus. Utinam frígidus esses aut cálidus!//[16]//Sic//quia tépidus es et nec cálidus nec frígidus, incípiam te evomére ex ore meo.//[17]//Quia dicis: «Dives sum et locupletátus et nullíus égeo», et nescis quia tu es//miser et miserábilis et pauper et cæcus et nudus,//[18]//suádeo tibi émere a me aurum//igne probátum, ut lócuples fias et vestiméntis albis induáris et non appáreat//confúsio nuditátis tuæ et collýrium ad inunguéndum óculos tuos, ut vídeas.//[19]//Ego, quos amo, árguo et castígo. Æmuláre ergo et pæniténtiam age.//[20]//Ecce sto//ad óstium et pulso. Si quis audíerit vocem meam et aperúerit iánuam, introíbo ad//illum et cenábo cum illo et ipse mecum.//[21]//Qui vícerit, dabo ei sedére mecum in//throno meo, sicut et ego vici et sedi cum Patre meo in throno eius.///[22]//Qui habet aurem, áudiat quid Spíritus dicat ecclésiis.
RESPONSORIUM
(Ap 3, 20 b; 2, 7 b)
℟.//Si quis audíerit vocem meam et aperúerit iánuam,
*//Introíbo ad illum et//cenábo cum illo et ipse mecum, allelúia.
℣.//Vincénti dabo ei édere de ligno vitæ, quod est in paradíso Dei mei.
*//Introíbo ad illum et cenábo cum illo et ipse mecum, allelúia.
LECTIO ALTERA
Ex Tractátibus sancti Gaudéntii Brixiénsis epíscopi
(Tract. 2: CSEL 68, 30-32)
Hereditarium munus novi Testamenti
Sacrifícium cæléste a Christo institútum vere est hereditárium munus//testaménti eius novi, quod nobis ea nocte, qua tradebátur crucifigéndus,//tamquam pignus suæ præséntiæ derelíquit.///Hoc illud est viáticum nostri itíneris, quo in hac via vitæ álimur ac nutrímur,//donec ad ipsum pergámus de hoc sǽculo recedéntes; unde dicébat idem//Dóminus://*Nisi manducavéritis meam carnem et bibéritis meum sánguinem, non//*habébitis vitam in vobis ipsis.///Vóluit enim benefícia sua permanére apud nos, vóluit ánimas, pretióso//sánguine suo redémptas, semper sanctificári ad imáginem própriæ passiónis; et//ídeo discípulis fidélibus mandat, quos primos et Ecclésiæ suæ constítuit//sacerdótes, ut indesinénter ista vitæ ætérnæ mystéria exercérent, quæ necésse est//a cunctis sacerdótibus per síngulas totíus orbis Ecclésias celebrári, úsquequo//íterum Christus de cælis advéniat, quo et ipsi sacerdótes, et omnes páriter//fidélium pópuli, exémplar passiónis Christi ante óculos habéntes cotídie, et//geréntes in mánibus, ore étiam suméntes ac péctore, redemptiónis nostræ//indelébilem memóriam teneámus.///Deínde, quóniam panem de multis trítici granis in póllinem redáctis per//aquam cónfici et per ignem necésse est consummári, rationabíliter in eo figúra//accípitur córporis Christi, quem nóvimus ex multitúdine totíus humáni géneris//unum esse corpus efféctum et per ignem Sancti Spíritus consummátum.///Natus est enim de Spíritu Sancto et, quóniam sic eum decébat implére//omnem iustítiam, aquas baptísmi, ut consecráret, ingréditur et exínde plenus//Sancto Spíritu, qui super eum in figúra colúmbæ descénderat, a Iordáne//regréditur, testánte Evangelísta://*Iesus autem plenus Spíritu Sancto regréssus est//*ab Iordáne.///Simíliter et sánguinis eius vinum ex plúribus ácinis idest uvis víneæ ab ipso//plantátæ colléctum in torculári crucis exprímitur, et per capácia vasa fidéli corde//suméntium própria virtúte fervéscit.///Hoc sacrifícium Paschæ salutáris omnes, de potestáte Ægýpti et Pharaónis//diáboli exeúntes, tota nobíscum religiósi cordis aviditáte percípite, ut ab ipso//Dómino nostro Iesu Christo, quem sacraméntis suis inésse crédimus, víscerum//nostrórum sanctificéntur intérna; cuius virtus inæstimábilis pérmanet in ómnia//sǽcula.
RESPONSORIUM
(Lc 22, 19; Io 6, 58)
℟.//Accépto Iesus pane, grátias egit et fregit et dedit eis dicens:
*//Hoc est//corpus meum, quod pro vobis datur. Hoc fácite in meam commemoratiónem,//allelúia.
℣.//Hic est panis qui de cælo descéndit; qui mandúcat hunc panem vivet in//ætérnum.
*//Hoc est corpus meum, quod pro vobis datur. Hoc fácite in meam//commemoratiónem, allelúia.
Oratio
Concéde, miséricors Deus, ut, quod paschálibus exséquimur institútis,//fructíferum nobis omni témpore sentiámus. Per Dóminum.
FERIA VI HEBDOMADÆ II
Ad Officium lectionis
LECTIO PRIOR
De libro Apocalýpsis beáti Ioánnis apóstoli
4, 1-11
Visio Dei
Ego Ioánnes//[1]//vidi: et ecce óstium apértum in cælo, et vox prima, quam//audívi, tamquam tubæ loquéntis mecum dicens: «Ascénde huc, et osténdam tibi,//quæ opórtet fíeri post hæc».//[2]//Statim fui in spíritu: et ecce thronus pósitus erat in//cælo; et supra thronum sedens;//[3]//et, qui sedébat, símilis erat aspéctu lápidi iáspidi//et sárdino; et iris erat in circúitu throni, aspéctu símilis smarágdo.//[4]//Et in circúitu//throni, vigínti quáttuor thronos et super thronos vigínti quáttuor senióres//sedéntes circumamíctos vestiméntis albis et super cápita eórum corónas áureas.//[5]//Et de throno procédunt fúlgura et voces et tonítrua; et septem lámpades ignis//ardéntes ante thronum, quæ sunt septem spíritus Dei,//[6]//et in conspéctu throni//tamquam mare vítreum símile crystállo. Et in médio throni et in circúitu throni//quáttuor animália, plena óculis ante et retro://[7]//et ánimal//*primum//símile//*leóni et//*secúndum//ánimal símile//*vítulo et tértium//ánimal habens//*fáciem//quasi//*hóminis et//*quartum//ánimal símile//*áquilæ//volánti.//[8]//Et quáttuor animália//*síngula//eórum//habébant//*alas senas//, in circúitu et intus plenæ sunt óculis; et réquiem non habent//die et nocte dicéntia: «//*Sanctus, sanctus, sanctus Dóminus Deus omnípotens,//qui//erat et qui est et qui ventúrus est!».///[9]//Et cum darent illa animália glóriam et honórem et gratiárum actiónem//sedénti super thronum, vivénti in sǽcula sæculórum,//[10]//procidébant vigínti//quáttuor senióres ante sedéntem in throno et adorábant vivéntem in sǽcula//sæculórum et mittébant corónas suas ante thronum, dicéntes://[11]//«Dignus es, Dómine et Deus noster,//accípere glóriam et honórem et virtútem,//quia tu creásti ómnia,//et propter voluntátem tuam erant et creáta sunt».
RESPONSORIUM
(Ap 4, 8 c; Is 6, 3)
℟.//Sanctus, sanctus, sanctus Dóminus Deus omnípotens, qui erat et qui est et//qui ventúrus est;
*//Plena est omnis terra glória eius, allelúia.
℣.//Séraphim clamábant alter ad álterum: Sanctus, sanctus, sanctus Dóminus//exercítuum.
*//Plena est omnis terra glória eius, allelúia.
LECTIO ALTERA
Ex Oratiónibus sancti Theodóri Studítæ
(Oratio in adorationem crucis: PG 99, 691-694. 695. 698-699)
Pretiosa et vivifica crux Christi
O pretiosíssimum donum crucis! Euge, qualis in aspéctu splendor! Non præ//se fert spéciem ex bono et malo commíxtam, ut lignum illud in Eden, sed totum//pulchrum et speciósum est et visu et gustátu.///Est enim lignum, vitam, non mortem, prócreans; illúminans, non obscúrans;//introdúcens in Eden, non edúcens; lignum illud, in quod Christus, velut rex in//quadrígam ascéndens, diábolum, qui mortis poténtiam habébat, pérdidit,//humanúmque genus ex tyránni servitúte vindicávit.///Lignum illud, in quo Dóminus, tamquam præstantíssimus pugnátor, in prœlio//mánibus, pédibus, divinóque látere vulnerátus, male factórum vibíces curávit,//natúram vidélicet nostram a pernicióso dracóne sauciátam.///Prius per lignum interémpti, nunc per lignum vitam reppérimus; prius a ligno//decépti, veteratórem serpéntem in ligno reppúlimus. Novæ et peregrínæ profécto//commutatiónes. Pro morte datur vita, pro corruptióne incorrúptio, pro dedécore//glória.///Non abs re ergo exclamávit sanctus Apóstolus://*Mihi autem absit gloriári,//*nisi in cruce Dómini nostri Iesu Christi, per quem mihi mundus crucifíxus est, et//*ego mundo!//Nam summa illa sapiéntia, quæ ex cruce quasi efflóruit, mundánæ//sapiéntiæ iactántiam et supercílium stultítiæ redárguit. Omnígena bonórum//spécies, quæ ex cruce éxstitit, malítiæ et nequítiæ gérmina amputávit.///Huius ligni figúræ dumtáxat et præsignificatiónes, iam inde ab exórdio//mundi rerum máxime mirabílium notæ fuérunt et índices. Vide enim quisquis//sciéndi desidério tenéris. Nonne Noe exíguo ligno cum fíliis et uxóribus et cum//omnis géneris animálibus dilúvii exítium divíno decréto effúgit?///Quid vero rursus virga Móysis? Nonne figúra crucis? Nunc quidem aquam in//sánguinem transmútans, nunc fictícios serpéntes magórum dévorans, modo ictu//et impúlsu suo mare dívidens, iam cursu convérso maris undas redúcens//hostésque submérgens; eos vero, qui legítimus pópulus erat, consérvans.///Talis fuit étiam virga Aarónica, crucis figúra, eódem die frondéscens,//legitimúmque sacerdótem demónstrans.///Hanc étiam prænotávit Abraham, cum fílium colligátum lignórum strui//impósuit. Cruce mors necáta est, Adámque vitæ restitútus. Cruce gloriátus est//quílibet apóstolus, et omnis martyr coronátus omnísque sanctus sanctificátus.//Cruce Christum indúimus, veterémque hóminem exúimus. Cruce in unum ovíle,//oves Christi, collécti et ad supérnas caulas destináti sumus.
RESPONSORIUM

℟.//Hæc est arbor digníssima, in paradísi médio situáta,
*//In qua salútis auctor//própria morte mortem ómnium superávit, allelúia.
℣.//Super ómnia ligna cedrórum tu sola excélsior.
*//In qua salútis auctor//própria morte mortem ómnium superávit, allelúia.
Oratio
Deus, qui pro nobis Fílium tuum crucis patíbulum subíre voluísti, ut inimíci a//nobis expélleres potestátem, concéde nobis fámulis tuis, ut resurrectiónis grátiam//consequámur. Per Dóminum.
SABBATO HEBDOMADÆ II
Ad Officium lectionis
LECTIO PRIOR
De libro Apocalýpsis beáti Ioánnis apóstoli
5, 1-14
Visio Agni
Ego Ioánnes//[1]//vidi in déxtera sedéntis super thronum librum scriptum intus et//foris, signátum sigíllis septem.//[2]//Et vidi ángelum fortem prædicántem voce//magna: «Quis est dignus aperíre librum et sólvere signácula eius?».//[3]//Et nemo//póterat in cælo neque in terra neque subtus terram aperíre librum neque respícere//illum.//[4]//Et ego flebam multum, quóniam nemo dignus invéntus est aperíre librum//nec respícere eum.//[5]//Et unus de senióribus dicit mihi: «Ne fléveris; ecce vicit leo//de tribu Iudæ, radix David, aperíre librum et septem signácula eius».///[6]//Et vidi in médio throni et quáttuor animálium et in médio seniórum Agnum//stantem tamquam occísum, habéntem córnua septem et óculos septem, qui sunt//septem spíritus Dei missi in omnem terram.//[7]//Et venit et accépit de déxtera//sedéntis in throno.//[8]//Et cum accepísset librum, quattuor animália et vigínti//quáttuor senióres cecidérunt coram Agno, habéntes sínguli cítharas et phíalas//áureas plenas incensórum, quæ sunt oratiónes sanctórum.//[9]//Et cantant novum//cánticum dicéntes://«Dignus es accípere librum//et aperíre signácula eius,//quóniam occísus es et redemísti Deo in sánguine tuo//ex omni tribu et lingua et pópulo et natióne//[10]//et fecísti eos Deo nostro regnum et sacerdótes,//et regnábunt super terram».///[11]//Et vidi et audívi vocem angelórum multórum in circúitu throni et animálium//et seniórum, et erat númerus eórum myríades myríadum et mília mílium//[12]//dicéntium voce magna://«Dignus est Agnus, qui occísus est,//accípere virtútem et divítias et sapiéntiam//et fortitúdinem et honórem et glóriam et benedictiónem».///[13]//Et omnem creatúram, quæ in cælo est et super terram et sub terra et super//mare et quæ in eis ómnia, audívi dicéntes: «Sedénti super thronum et Agno//benedíctio et honor et glória et potéstas in sǽcula sæculórum».///[14]//Et quáttuor animália dicébant: «Amen»; et senióres cecidérunt et//adoravérunt.
RESPONSORIUM
(Ap 5, 9 bcd. 10 a)
℟.//Dignus es, Dómine, accípere librum et aperíre signácula eius, quóniam//occísus es
*//Et redemísti nos Deo in sánguine tuo, allelúia.
℣.//Fecísti enim nos Deo nostro regnum et sacerdótes.
*//Et redemísti nos Deo//in sánguine tuo, allelúia.
LECTIO ALTERA
Ex Constitutióne//*Sacrosánctum Concílium//Concílii Vaticáni secúndi de sacra//Liturgía
(Nn. 5-6)
De œconomia salutis
Deus,//*qui omnes hómines vult salvos fíeri et ad agnitiónem veritátis veníre,//*multifáriam multísque modis olim loquens pátribus in prophétis//, ubi venit//plenitúdo témporis, misit Fílium suum, Verbum carnem factum, Spíritu Sancto//unctum, ad evangelizándum paupéribus, ad sanándos contrítos corde, médicum//carnálem et spiritálem, mediatórem Dei et hóminum. Ipsíus namque humánitas,//in unitáte persónæ Verbi, fuit instruméntum nostræ salútis. Quare in Christo//nostræ reconciliatiónis procéssit perfécta placátio, et divíni cultus nobis est//índita plenitúdo.///Hoc autem humánæ redemptiónis et perféctæ Dei glorificatiónis opus, cui//divína magnália in pópulo véteris testaménti prælúserant, adimplévit Christus//Dóminus, præcípue per suæ beátæ passiónis, ab ínferis resurrectiónis et gloriósæ//ascensiónis paschále mystérium, quo mortem nostram moriéndo destrúxit, et//vitam resurgéndo reparávit. Nam de látere Christi in cruce dormiéntis ortum est//totíus Ecclésiæ mirábile sacraméntum.///Ideóque, sicut Christus missus est a Patre, ita et ipse Apóstolos, replétos//Spíritu Sancto, misit, non solum ut, prædicántes Evangélium omni creatúræ,//annuntiárent Fílium Dei morte sua et resurrectióne nos a potestáte Sátanæ et a//morte liberásse et in regnum Patris transtulísse, sed étiam ut, quod annuntiábant,//opus salútis per sacrifícium et sacraménta, circa quæ tota vita litúrgica vertit,//exercérent.///Sic per baptísmum hómines pascháli Christi mystério inserúntur: commórtui,//consepúlti conresuscitáti, Spíritum accípiunt adoptiónis filiórum,//*in quo//*clamámus: Abba, Pater//, et ita fiunt veri adoratóres, quos Pater quærit.///Simíliter quotiescúmque domínicam cenam mandúcant, mortem Dómini//annúntiant, donec véniat. Idcírco, ipsa die Pentecóstes, qua Ecclésia mundo//appáruit, qui//*recepérunt sermónem//Petri,//*baptizáti sunt//. Et erant//*perseverántes in//*doctrína Apostolórum et communicatióne fractiónis panis et oratiónibus,//*collaudántes Deum et habéntes grátiam ad omnem plebem.///Numquam exínde omísit Ecclésia quin in unum conveníret ad paschále//mystérium celebrándum: legéndo ea//*in ómnibus Scriptúris quæ de ipso erant//,//eucharístiam celebrándo in qua mortis eius victória et triúmphus repræsentántur,//et simul grátias agéndo//*Deo super inenarrábili dono//in Christo Iesu,//*in laudem//*glóriæ eius.
RESPONSORIUM
(Cf. Io 15, 5. 9)
℟.//Ego sum vitis vera et vos pálmites;
*//Qui manet in me, et ego in eo, hic//fert fructum multum, allelúia.
℣.//Sicut diléxit me Pater, et ego diléxi vos; manéte in dilectióne mea.
*//Qui//manet in me, et ego in eo, hic fert fructum multum, allelúia.
Oratio
Deus, per quem nobis et redémptio venit et præstátur adóptio, fílios//dilectiónis tuæ benígnus inténde, ut in Christo credéntibus et vera tribuátur//libértas et heréditas ætérna. Per Dóminum.
DOMINICA III PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
6, 1-17
Liber Dei per Agnum aperitur
[1]//Ego Ioánnes vidi, cum aperuísset Agnus unum de septem sigíllis, et audívi//unum de quáttuor animálibus dicens tamquam vox tonítrui: «Veni».//[2]//Et vidi: et//ecce equus albus; et, qui sedébat super illum, habébat arcum, et data est ei//coróna, et exívit vincens et ut vínceret.///[3]//Et cum aperuísset sigíllum secúndum, audívi secúndum ánimal dicens://«Veni».//[4]//Et exívit álius equus rufus; et, qui sedébat super illum, datum est ei, ut//súmeret pacem de terra, et ut ínvicem se interfíciant, et datus est illi gládius//magnus.///[5]//Et cum aperuísset sigíllum tértium, audívi tértium ánimal dicens: «Veni». Et//vidi: et ecce equus niger; et, qui sedébat super eum, habébat statéram in manu//sua.//[6]//Et audívi tamquam vocem in médio quáttuor animálium dicéntem: «Bilíbris//trítici denário, et tres bilíbres hórdei denário; et óleum et vinum ne lǽseris».///[7]//Et cum aperuísset sigíllum quartum, audívi vocem quarti animális dicéntis://«Veni»//[8]//Et vidi: et ecce equus pállidus; et, qui sedébat désuper, nomen illi Mors,//et Inférnus sequebátur eum, et data est illis potéstas super quartam partem terræ,//interfícere gládio et fame et morte et a béstiis terræ.///[9]//Et cum aperuísset quintum sigíllum, vidi subtus altáre ánimas interfectórum//propter verbum Dei et propter testimónium, quod habébant.//[10]//Et clamavérunt//voce magna dicéntes: «Usquequo, Dómine, sanctus et verus, non iúdicas et//víndicas sánguinem nostrum de his, qui hábitant in terra?».///[11]//Et datæ sunt illis síngulæ stolæ albæ et dictum est illis, ut requiéscant//tempus adhuc módicum, donec impleántur et consérvi eórum et fratres eórum,//qui interficiéndi sunt sicut et illi.///[12]//Et vidi, cum aperuísset sigíllum sextum, et terræmótus factus est magnus, et//sol factus est niger tamquam saccus cilícinus, et luna tota facta est sicut sanguis,//[13]//et stellæ cæli cecidérunt in terram, sicut ficus mittit grossos suos, cum vento//magno movétur,//[14]//et cælum recéssit sicut liber involútus, et omnis mons et ínsula//de locis suis motæ sunt.//[15]//Et reges terræ et magnátes et tribúni et dívites et fortes//et omnis servus et liber abscondérunt se in spelúncis et in petris móntium;//[15]//*et//*dicunt móntibus et petris: «Cádite super nos//et//*abscóndite nos//a fácie sedéntis//super thronum et ab ira Agni,//[17]//quóniam venit dies magnus iræ ipsórum, et quis//póterit stare?».
RESPONSORIUM
(Cf. Ap 6, 9. 10. 11)
℟.//Sub altáre Dei audívi voces occisórum dicéntium: Quare non deféndis//sánguinem nostrum? Et accepérunt divínum respónsum:
*//Adhuc sustinéte//módicum tempus, donec impleátur númerus fratrum vestrórum, allelúia.
℣.//Et datæ sunt illis stolæ albæ et dictum est illis.
*//Adhuc sustinéte módicum//tempus, donec impleátur númerus fratrum vestrórum, allelúia.
LECTIO ALTERA
Ex Apológia prima sancti Iustíni mártyris pro Christiánis
(Cap. 66-67: PG 6, 427-431)
Celebratio eucharistiæ
Eucharístiæ némini álii licet esse párticeps, nisi qui credat vera esse quæ//docémus, atque illo ad remissiónem peccatórum et regeneratiónem lavácro//ablútus fúerit, et ita vivat ut Christus trádidit.///Neque enim ut commúnem panem, neque ut commúnem potum ista//súmimus; sed quemádmodum per Verbum Dei caro factus est Iesus Christus//salvátor noster et carnem et sánguinem hábuit nostræ salútis causa; sic étiam//illam, in qua per precem, ipsíus verba continéntem, grátiæ actæ sunt, alimóniam,//ex qua sanguis et carnes nostræ per mutatiónem alúntur, incarnáti illíus Iesu et//carnem et sánguinem esse edócti sumus.///Nam Apóstoli in commentáriis suis, quæ vocántur Evangélia, ita sibi//mandásse Iesum tradidérunt: eum scílicet, accépto pane, cum grátias egísset,//dixísse://*Hoc fácite in meam commemoratiónem. Hoc est corpus meum//; et póculo//simíliter accépto, actísque grátiis, dixísse://*Hic est sanguis meus//, ipsísque solis//tradidísse. Ex illo témpore hæc semper nobis ínvicem in memóriam revocámus;//et qui habémus, indigéntibus ómnibus subvénimus, et semper una sumus. Atque//in ómnibus oblatiónibus laudámus creatórem ómnium per Fílium eius Iesum//Christum et per Spíritum Sanctum.///Ac Solis, ut dícitur, die, ómnium sive urbes sive agros incoléntium in//eúndem locum fit convéntus, et commentária Apostolórum aut scripta//prophetárum legúntur, quoad licet per tempus.///Deínde, ubi lector désiit, is qui præest admonitiónem verbis et adhortatiónem//ad res tam præcláras imitándas súscipit.///Póstea omnes simul consúrgimus, et preces emíttimus; atque, ut iam díximus,//ubi desíimus precári, panis affértur et vinum et aqua; et qui præest, preces et//gratiárum actiónes totis víribus emíttit, et pópulus acclámat//*Amen//, et eórum, in//quibus grátiæ actæ sunt, distribútio fit et communicátio unicuíque præséntium, et//abséntibus per diáconos míttitur.///Qui abúndant et volunt, suo arbítrio, quod quisque vult, largiúntur, et quod//collígitur apud eum, qui præest, depónitur, ac ipse súbvenit pupíllis et víduis, et//iis qui vel ob morbum vel áliam ob causam egent, tum étiam iis qui in vínculis//sunt et adveniéntibus péregre hospítibus; uno verbo ómnium indigéntium curam//súscipit.///Die autem Solis omnes simul convenímus, tum quia prima hæc dies est, qua//Deus, cum ténebras et matériam vertísset, mundum creávit, tum quia Iesus//Christus salvátor noster eádem die ex mórtuis resurréxit. Prídie enim Satúrni//eum crucifixérunt, et postrídie eiúsdem diéi, id est Solis die, Apóstolis suis et//discípulis visus ea dócuit, quæ vobis quoque consideránda tradídimus.
RESPONSORIUM

℟.//Transitúrus de mundo ad Patrem Iesus, in mortis suæ memóriam,
*////Instítuit sui córporis et sánguinis sacraméntum, allelúia.
℣.//Corpus in cibum, sánguinem in potum tríbuens: Hoc, ait, fácite in meam//commemoratiónem.
*
Oratio
Semper exsúltet pópulus tuus, Deus, renováta ánimæ iuventúte, ut, qui nunc//lætátur in adoptiónis se glóriam restitútum, resurrectiónis diem spe certæ//gratulatiónis exspéctet. Per Dóminum.
FERIA II HEBDOMADÆ III PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
7, 1-17
Turba magna sigillo Dei signata
Ego Ioánnes//[1]//vidi quáttuor ángelos stantes super quáttuor ángulos terræ//tenéntes quáttuor ventos terræ, ne flaret ventus super terram neque super mare//neque in ullam árborem.//[2]//Et vidi álterum ángelum ascendéntem ab ortu solis,//habéntem sigíllum Dei vivi, et clamávit voce magna quáttuor ángelis, quibus//datum est nocére terræ et mari,//[3]//dicens: «Nolíte nocére terræ neque mari neque//arbóribus, quoadúsque signémus servos Dei nostri in fróntibus eórum».//[4]//Et//audívi númerum signatórum, centum quadragínta quáttuor mília, signáti ex omni//tribu filiórum Israel://[5]//ex tribu Iudæ duódecim mília signáti, ex tribu Ruben//duódecim mília, ex tribu Gad duódecim mília,//[6]//ex tribu Aser duódecim mília, ex//tribu Néphthali duódecim mília, ex tribu Manásse duódecim mília,//[7]//ex tribu//Símeon duódecim mília, ex tribu Levi duódecim mília, ex tribu Issachar//duódecim mília,//[8]//ex tribu Zábulon duódecim mília, ex tribu Ioseph duódecim//mília, ex tribu Béniamin duódecim mília signáti.///[9]//Post hæc vidi: et ecce turba magna, quam dinumeráre nemo póterat, ex//ómnibus géntibus et tríbubus et pópulis et linguis stantes ante thronum et in//conspéctu Agni, amícti stolis albis, et palmæ in mánibus eórum;//[10]//et clamant//voce magna dicéntes: «Salus Deo nostro, qui sedet super thronum, et Agno».///[11]//Et omnes ángeli stabant in circúitu throni et seniórum et quáttuor//animálium, et cecidérunt in conspéctu throni in fácies suas et adoravérunt Deum//[12]//dicéntes:///«Amen! Benedíctio et glória et sapiéntia et gratiárum áctio et honor et virtus//et fortitúdo Deo nostro in sǽcula sæculórum. Amen».///[13]//Et respóndit unus de senióribus dicens mihi: «Hi qui amícti sunt stolis albis,//qui sunt et unde venérunt?».//[14]//Et dixi illi: «Dómine mi, tu scis». Et dixit mihi://«Hi sunt qui véniunt de tribulatióne magna et lavérunt stolas suas et//dealbavérunt eas in sánguine Agni.//[15]//Ideo sunt ante thronum Dei et sérviunt ei//die ac nocte in templo eius; et, qui sedet in throno, habitábit super illos.//[16]//*Non//*esúrient//ámplius//*neque sítient//ámplius,//*neque cadet super illos sol neque//ullus//*æstus//,//[17]//quóniam Agnus, qui in médio throni est,//*pascet illos et dedúcet eos ad//*vitæ fontes aquárum, et abstérget Deus omnem lácrimam//ex óculis eórum».
RESPONSORIUM
(Ap 7, 13. 14; 6, 9)
℟.//Isti qui amícti sunt stolis albis, qui sunt et unde venérunt? Et dixit mihi:
*//Hi sunt qui véniunt de tribulatióne magna et lavérunt stolas suas et dealbavérunt//eas in sánguine Agni, allelúia.
℣.//Vidi subtus altáre Dei ánimas interfectórum propter verbum Dei, et propter//testimónium quod habébant.
*//Hi sunt qui véniunt de tribulatióne magna et//lavérunt stolas suas et dealbavérunt eas in sánguine Agni, allelúia.
LECTIO ALTERA
Ex Commentário sancti Bedæ Venerábilis presbýteri in primam Epístolam Petri
(Cap. 2: PL 93, 50-51)
Genus electum, regale sacerdotium
*Vos autem genus eléctum, regále sacerdótium//. Hoc laudis testimónium//quondam antíquo Dei pópulo per Móysen datum est, quod nunc recte géntibus//dat apóstolus Petrus, quia vidélicet in Christum credidérunt, qui velut lapis//anguláris in eam, quam in se Israel habúerat, salútem gentes adunávit.///Quas//*genus eléctum//vocat propter fidem, ut distínguat ab eis, qui, lápidem//vivum reprobándo, facti sunt ipsi réprobi.///*Regále//autem//*sacerdótium//, quia illíus córpori sunt uníti, qui rex summus et//sacérdos est verus, regnum suis tríbuens ut rex, et ut póntifex eórum peccáta sui//sánguinis hóstia mundans.//*Regále sacerdótium//eos nóminat, ut et regnum//speráre perpétuum, et hóstias immaculátæ conversatiónis Deo semper offérre//memínerint.///*Gens//quoque//*sancta et pópulus acquisitiónis//vocántur, iuxta id quod//apóstolus Paulus, prophétæ senténtiam expónens, dicit://*Iustus autem meus ex//*fide vivit; quod si subtráxerit se, non placébit ánimæ meæ; nos autem//, inquit,//*non sumus subtractiónis in perditiónem, sed fídei in acquisitiónem ánimæ//. Et in//Actibus Apostolórum,//*Vos Spíritus Sanctus pósuit epíscopos régere Ecclésiam//*Dómini, quam acquisívit sánguine suo.///*Pópulus//ergo//*acquisitiónis//facti sumus in sánguine nostri Redemptóris, quod//erat quondam pópulus Israel redémptus sánguine agni de Ægýpto.///Unde et in sequénti quoque versículo mýstice véteris recordátus históriæ, et//hanc étiam novo Dei pópulo spiritáliter docet impléndam dicens://*Ut virtútes//*annuntiétis eius//. Sicut enim hi, qui de Ægýptia servitúte liberáti sunt per//Móysen, carmen triumphále post tránsitum maris Rubri et demérsum Pharaónis//exércitum Dómino decantárunt, ita et nos opórtet post accéptam in baptísmo//remissiónem peccatórum dignas benefíciis cæléstibus repéndere grátias.///Namque Ægýptii, qui pópulum Dei affligébant, qui étiam ténebræ vel//tribulatiónes interpretántur, apte per sequéntia nos peccáta, sed in baptísmate//deléta, signíficant.///Liberátio quoque filiórum Israel, et ad promíssam olim pátriam perdúctio,//cóngruit mystério nostræ redemptiónis, per quam ad lucem supérnæ mansiónis,//illustránte nos ac ducénte Christi grátia, téndimus; cuius lucem grátiæ étiam illa//nubis et ignis colúmna monstrávit; quæ eos et in toto itínere illo a ténebris//deféndit nóctium, et ad promíssas pátriæ sedes inenarrábili calle perdúxit.
RESPONSORIUM
(1 Petr 2, 9; cf. Deut 7, 7-8)
℟.//Vos genus eléctum, gens sancta, pópulus in acquisitiónem;
*//Ut virtútes//annuntiétis eius, qui de ténebris vos vocávit in admirábile lumen suum, allelúia.
℣.//Dóminus elégit vos et edúxit de domo servitútis.
*//Ut virtútes annuntiétis//eius, qui de ténebris vos vocávit in admirábile lumen suum, allelúia.
Oratio
Deus, qui errántibus, ut in viam possint redíre, veritátis tuæ lumen osténdis,//da cunctis, qui christiána professióne censéntur, et illa respúere, quæ huic//inimíca sunt nómini, et ea quæ sunt apta sectári. Per Dóminum.
FERIA III HEBDOMADÆ III PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
8, 1-13
Septem angeli mundum castigant
[1]//Cum aperuísset Agnus sigíllum séptimum, factum est siléntium in cælo//quasi média hora.//[2]//Et vidi septem ángelos, qui stant in conspéctu Dei, et datæ//sunt illis septem tubæ.//[3]//Et álius ángelus venit et stetit ante altáre habens//turíbulum áureum, et data sunt illi incénsa multa, ut daret oratiónibus sanctórum//ómnium super altáre áureum, quod est ante thronum.//[4]//Et ascéndit fumus//incensórum de oratiónibus sanctórum de manu ángeli coram Deo.//[5]//Et accépit//ángelus turíbulum et implévit illud de igne altáris et misit in terram; et facta sunt//tonítrua et voces et fúlgura et terræmótus.///[6]//Et septem ángeli, qui habébant septem tubas, paravérunt se, ut tuba//cánerent.///[7]//Et primus tuba cécinit. Et facta est grando et ignis mixta in sánguine, et//missum est in terram: et tértia pars terræ combústa est, et tértia pars árborum//combústa est, et omne fenum víride combústum est.///[8]//Et secúndus ángelus tuba cécinit. Et tamquam mons magnus igne ardens//missus est in mare: et facta est tértia pars maris sanguis,//[9]//et mórtua est tértia pars//creaturárum, quæ in mari sunt, quæ habent ánimas, et tértia pars návium intériit.///[10]//Et tértius ángelus tuba cécinit. Et cécidit de cælo stella magna ardens//tamquam fácula et cécidit super tértiam partem flúminum et super fontes//aquárum.//[11]//Et nomen stellæ dícitur Absínthius. Et facta est tértia pars aquárum in//absínthium, et multi hóminum mórtui sunt de aquis, quia amáræ factæ sunt.///[12]//Et quartus ángelus tuba cécinit. Et percússa est tértia pars solis et tértia pars//lunæ et tértia pars stellárum, ut obscurarétur tértia pars eórum et diéi non lucéret//pars tértia, et nox simíliter.///[13]//Et vidi et audívi unam áquilam volántem per médium cælum dicéntem voce//magna: «Væ, væ, væ habitántibus in terra de céteris vócibus tubæ trium//angelórum, qui tuba canitúri sunt!».
RESPONSORIUM
(Cf. Ap 8, 3-4; 5, 8 b)
℟.//Stetit ángelus ante altáre, habens turíbulum áureum, et data sunt ei incénsa//multa:
*//Et ascéndit fumus incensórum coram Deo, allelúia.
℣.//Habébant ángeli sínguli phíalas plenas incensórum, quæ sunt oratiónes//sanctórum.
*//Et ascéndit fumus incensórum coram Deo, allelúia.
LECTIO ALTERA
Ex Sermónibus sancti Augustíni epíscopi
(Sermo 34, 1-3. 5-6: CCL 41, 424-426)
Cantemus Domino canticum caritatis
*Cantáte Dómino cánticum novum, laus eius in ecclésia sanctórum//.///Admóniti sumus cantáre Dómino cánticum novum. Homo novus novit//cánticum novum. Cánticum res est hilaritátis, et, si diligéntius considerémus, res//est amóris. Qui ergo novit novam vitam amáre, novit cánticum novum cantáre.//Quæ sit ergo vita nova, commonéndi sumus propter cánticum novum. Ad unum//enim regnum pértinent ómnia, homo novus, cánticum novum, testaméntum//novum. Ergo homo novus et cantábit cánticum novum et pertinébit ad//testaméntum novum.///Nemo est qui non amet, sed quǽritur quid amet. Non ergo admonémur ut non//amémus, sed ut eligámus quid amémus. Sed quid eligímus, nisi prius eligámur?//Quia nec dilígimus, nisi prius diligámur. Ioánnem apóstolum audíte://*Nos//*dilígimus, quia ipse prior diléxit nos//. Quære unde hómini dilígere Deum, nec//invénies omníno, nisi quia prior illum diléxit Deus. Dedit se ipsum quem//diléximus, dedit unde diligerémus. Quid enim dedit unde diligerémus, apértius//audíte per apóstolum Paulum://*Cáritas//, inquit,//*Dei diffúsa est in córdibus nostris//.//Unde? Num forte a nobis? Non. Ergo unde?//*Per Spíritum Sanctum, qui datus est//*nobis.///Habéntes ergo tantam fidúciam, amémus Deum de Deo. Audíte apértius//ipsum Ioánnem://*Deus cáritas est, et qui manet in caritáte, in Deo manet, et Deus//*in illo manet.//Parum est dícere://*Cáritas ex Deo est.//Quis nostrum audéret dícere//quod dictum est://*Deus cáritas est//? Dixit qui nóverat quod habébat.///Deus nobis compéndio se offert. Clamat nobis: Amáte me, et habébitis me,//quia nec potéstis amáre me, nisi habuéritis me.///O fratres, o fílii, o cathólica gérmina, o sancta et supérna sémina, o in Christo//regeneráti et désuper nati, audíte me, immo per me://*Cantáte Dómino cánticum//*novum.//Ecce, inquis, canto. Cantas, plane cantas, áudio. Sed contra linguam//testimónium non dicat vita.///Cantáte vócibus, cantáte córdibus, cantáte óribus, cantáte móribus://*Cantáte//*Dómino cánticum novum//. Quǽritis quid decantétis de illo quem amátis? Sine//dúbio de illo quem amas cantáre vis. Laudes eius quæris quas cantes? Audístis://*Cantáte Dómino cánticum novum//. Laudes quǽritis?//*Laus eius in ecclésia//*sanctórum//. Laus cantándi est ipse cantátor.///Laudes vultis dícere Deo? Vos estóte quod dicátis. Laus ipsíus estis, si bene//vivátis.
RESPONSORIUM
(Rom 6, 4 b; 1 Io 3, 23 b; cf. Iudt 16, 13)
℟.//Quemádmodum suscitátus est Christus a mórtuis per glóriam Patris, ita et//nos in novitáte vitæ ambulémus.
*//Et diligámus altérutrum, sicut dedit//mandátum nobis, allelúia.
℣.//Hymnum cantémus Dómino, hymnum novum cantémus Deo nostro.
*//Et//diligámus altérutrum, sicut dedit mandátum nobis, allelúia.
Oratio
Deus, qui renátis ex aqua et Spíritu Sancto cæléstis regni pandis intróitum,//auge super fámulos tuos grátiam quam dedísti, ut, qui ab ómnibus sunt purgáti//peccátis, nullis privéntur tua pietáte promíssis. Per Dóminum.
FERIA IV HEBDOMADÆ III PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
9, 1-12
Plaga locustarum
Ego Ioánnes vidi,//[1]//et quintus ángelus tuba cécinit. Et vidi stellam de cælo//cecidísse in terram, et data est illi clavis pútei abýssi.//[2]//Et apéruit púteum abýssi,//et ascéndit fumus ex púteo sicut fumus fornácis magnæ, et obscurátus est sol et//aer de fumo pútei.//[3]//Et de fumo exiérunt locústæ in terram, et data est illis//potéstas, sicut habent potestátem scorpiónes terræ.//[4]//Et dictum est illis, ne//lǽderent fenum terræ neque omne víride neque omnem árborem, nisi tantum//hómines, qui non habent signum Dei in fróntibus.//[5]//Et datum est illis, ne//occíderent eos, sed ut cruciaréntur ménsibus quinque; et cruciátus eórum ut//cruciátus scórpii, cum pércutit hóminem.//[6]//Et in diébus illis quærent hómines//mortem et non invénient eam; et desiderábunt mori, et fugit mors ab ipsis.///[7]//Et similitúdines locustárum símiles equis parátis in prœlium, et super cápita//eárum tamquam corónæ símiles auro, et fácies eárum sicut fácies hóminum,//[8]//et//habébant capíllos sicut capíllos mulíerum, et dentes eárum sicut leónum erant,//[9]//et habébant lorícas sicut lorícas férreas, et vox alárum eárum sicut vox cúrruum//equórum multórum curréntium in bellum.//[10]//Et habent caudas símiles//scorpiónibus et acúleos, et in caudis eárum potéstas eárum nocére homínibus//ménsibus quinque.//[11]//Habent super se regem ángelum abýssi, cui nomen Hebráice//Abáddon et Græce nomen habet Apóllyon.///[12]//Væ unum ábiit. Ecce véniunt adhuc duo væ post hæc.
RESPONSORIUM
(Ioel 3, 3. 5 a; Mc 13, 33)
℟.//Dabo prodígia in cælo et in terra, sánguinem et ignem et colúmnas fumi.
*//Et erit: omnis qui invocáverit nomen Dómini, salvus erit, allelúia.
℣.//Vidéte, vigiláte; nescítis enim quando tempus sit.
*//Et erit: omnis qui//invocáverit nomen Dómini, salvus erit, allelúia.
LECTIO ALTERA
Ex Apológia prima sancti Iustíni mártyris pro Christiánis
(Cap. 61: PG 6, 419-422)
Lavacrum regenerationis
Quómodo nos Deo consecravérimus, per Christum renováti, exponémus.///Quicúmque persuásum habúerint et credíderint vera esse quæ a nobis//docéntur et dicúntur, seque ita vívere posse promíserint, ii precári et ieiunántes//priórum peccatórum véniam a Deo pétere docéntur, nobis una precántibus et//ieiunántibus.///Deínde eo ducúntur a nobis, ubi aqua est, et eódem regeneratiónis modo//regenerántur, quo et ipsi sumus regeneráti. Nam in nómine Paréntis universórum//ac Dómini Dei ac salvatóris nostri Iesu Christi et Spíritus Sancti lavácrum in//aqua tunc suscípiunt.///Dixit enim Christus://*Nisi regeneráti fuéritis, non intrábitis in regnum//*cælórum//. Fíeri autem non posse, ut semel nati in úteros matrum ingrediántur,//ómnibus perspícuum est.///Dictum étiam est ab Isaía prophéta quóniam modo peccáta effúgiant qui//peccavérunt et pæniténtiam agunt. Sic autem locútus est://*Lavámini, mundi//*estóte, auférte mala ex animábus vestris, díscite fácere bonum, iudicáte pupíllo,//*iustificáte víduam; et veníte et disceptémus, dicit Dóminus. Et si fúerint peccáta//*vestra quasi phœníceum, tamquam lanam dealbábo, et si fúerint ut cóccinum,//*sicut nivem dealbábo. Si autem non audiéritis me, gládius devorábit vos. Os//*enim Dómini locútum est hæc.///Hanc autem huius rei ratiónem ab Apóstolis accépimus. Quando quidem//primam nostram generatiónem ignorántes, necessitáte quadam ex húmido//sémine per mútuam paréntum mixtiónem géniti sumus, atque in pravis móribus//et nefáriis institútis educáti; ut necessitátis et ignoratiónis fílii non maneámus,//sed electiónis et sciéntiæ, et remissiónem peccatórum, quæ prius commísimus,//consequámur in aqua; super eo qui regenerári volúerit, et peccatórum//pæniténtiam égerit, Paréntis ómnium et Dómini Dei nomen pronuntiátur, atque//hoc ipsum tantúmmodo appellámus, cum eum baptizándum ad lavácrum//dedúcimus.///Nemo est enim qui nomen dícere non enarrábili Deo possit, aut si quis dícere//áudeat nomen illi inésse, is pérdite insánit.///Vocátur autem lavácrum illud illuminátio, eo quod mente illuminéntur qui//hæc discunt. Sed et in nómine Iesu Christi sub Póntio Piláto crucifíxi, et in//nómine Spíritus Sancti, qui per prophétas ómnia ad Iesum spectántia//prænuntiávit, is qui illuminátur, ablúitur.
RESPONSORIUM
(Io 3, 5-6)
℟.//Dixit Iesus Nicodémo: Amen, amen dico tibi:
*//Nisi quis natus fúerit ex//aqua et Spíritu, non potest introíre in regnum Dei, allelúia.
℣.//Quod natum est ex carne, caro est, et quod natum est ex Spíritu, spíritus//est.
*//Nisi quis natus fúerit ex aqua et Spíritu, non potest introíre in regnum Dei,//allelúia.
Oratio
Adésto, quǽsumus, Dómine, famíliæ tuæ, et dignánter impénde, ut, quibus//fídei grátiam contulísti, in resurrectióne Unigéniti tui portiónem largiáris//ætérnam. Per Dóminum.
FERIA V HEBDOMADÆ III PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
9, 13-21
Plaga belli
Ego Ioánnes vidi,//[13]//et sextus ángelus tuba cécinit. Et audívi vocem unam ex//córnibus altáris áurei, quod est ante Deum,//[14]//dicéntem sexto ángelo, qui habébat//tubam: «Solve quáttuor ángelos, qui alligáti sunt super flumen magnum//Euphráten».//[15]//Et solúti sunt quáttuor ángeli, qui paráti erant in horam et diem et//mensem et annum, ut occíderent tértiam partem hóminum.//[16]//Et númerus//equéstris exércitus vícies mílies dena mília; audívi númerum eórum.//[17]//Et ita vidi//equos in visióne et, qui sedébant super eos, habéntes lorícas ígneas et//hyacínthinas et sulphúreas; et cápita equórum erant tamquam cápita leónum, et//de ore ipsórum procédit ignis et fumus et sulphur.//[18]//Ab his tribus plagis occísa//est tértia pars hóminum, de igne et fumo et súlphure, qui procedébat ex ore//ipsórum.//[19]//Potéstas enim equórum in ore eórum est et in caudis eórum, nam//caudæ illórum símiles serpéntibus habéntes cápita, et in his nocent.///[20]//Et céteri hómines, qui non sunt occísi in his plagis neque pæniténtiam//egérunt de opéribus mánuum suárum, ut non adorárent dæmónia et//*simulácra//*áurea et argéntea et ǽrea et lapídea et lígnea, quæ neque vidére//possunt//*neque//*audíre neque ambuláre//,//[21]//et non egérunt pæniténtiam ab homicídiis suis neque a//venefíciis suis neque a fornicatióne sua neque a furtis suis.
RESPONSORIUM
(Act 17, 30 b. 31 a; cf. Ioel 1, 13-14)
℟.//Omnes ubíque pæniténtiam agant,
*//Eo quod Deus státuit diem, in qua//iudicatúrus est orbem in iustítia, allelúia.
℣.//Minístri Dei, congregáte omnes habitatóres terræ, et clamáte ad//Dóminum.
*//Eo quod Deus státuit diem, in qua iudicatúrus est orbem in iustítia,//allelúia.
LECTIO ALTERA
Ex Tractátu sancti Irenǽi epíscopi Advérsus hǽreses
(Lib. 5, 2, 2-3: SCh 153, 30-38)
Eucharistia, arrha resurrectionis
Si caro non salvétur, nec Dóminus sánguine suo redémit nos, neque calix//eucharístiæ communicátio sánguinis eius est, neque panis quem frángimus//communicátio córporis eius est. Sanguis enim non est nisi a venis et cárnibus et//a réliqua quæ est secúndum hóminem substántia, quæ vere factum Verbum Dei//sánguine suo redémit nos, quemádmodum et Apóstolus eius ait://*In quo habémus//*redemptiónem, per sánguinem eius, remissiónem peccatórum//.///Et quóniam membra eius sumus, et per creatúram nutrímur, creatúram autem//ipse nobis præstat, solem suum oríri fáciens et pluens quemádmodum vult; eum//cálicem, qui est a creatúra, suum sánguinem conféssus est, ex quo auget nostrum//sánguinem; et eum panem, qui est a creatúra, suum corpus confirmávit, ex quo//nostra auget córpora.///Quando ergo et mixtus calix, et factus panis pércipit verbum Dei, et fit//eucharístia sánguinis et córporis Christi, ex quibus augétur et consístit carnis//nostræ substántia; quómodo carnem negant capácem esse donatiónis Dei, quæ//est vita ætérna, quæ sánguine et córpore Christi nutrítur, et membrum eius est?///Quemádmodum et beátus Apóstolus ait in ea, quæ est ad Ephésios, epístola://Quóniam membra sumus córporis eius, de carne eius et de óssibus eius, non de//spiritáli áliquo et invisíbili hómine dicens hæc – spíritus enim neque ossa neque//carnes habet – sed de ea dispositióne, quæ est secúndum verum hóminem, quæ//ex cárnibus et nervis et óssibus consístit, quæ de cálice, qui est sanguis eius,//nutrítur, et de pane, quod est corpus eius, augétur.///Et quemádmodum lignum vitis, depósitum in terram, suo fructíficat témpore,//et granum trítici, décidens in terram et dissolútum, múltiplex surgit per Spíritum//Dei qui cóntinet ómnia, quæ deínde per sapiéntiam in usum hóminis véniunt, et//percipiéntia verbum Dei eucharístia fiunt, quod est corpus et sanguis Christi; sic//et nostra córpora, ex ea nutríta et repósita in terram et resolúta in ea, resúrgent in//suo témpore, Verbo Dei resurrectiónem eis donánte, in glóriam Dei Patris, qui//huic mortáli immortalitátem circúmdat, et corruptíbili incorruptélam gratúito//donat, quóniam virtus Dei in infirmitáte perfícitur.
RESPONSORIUM
(Io 6, 48-51 ab)
℟.//Ego sum panis vitæ. Patres vestri manducavérunt in desérto manna et//mórtui sunt.
*//Hic est panis de cælo descéndens, ut, si quis ex ipso//manducáverit, non moriátur, allelúia.
℣.//Ego sum panis vivus, qui de cælo descéndi. Si quis manducáverit ex hoc//pane, vivet in ætérnum.
*//Hic est panis de cælo descéndens, ut, si quis ex ipso//manducáverit, non moriátur, allelúia.
Oratio
Omnípotens sempitérne Deus, propénsius his diébus tuam pietátem//consequámur, quibus eam plénius te largiénte cognóvimus, ut, quos ab erróris//calígine liberásti, veritátis tuæ fírmius inhærére fácias documéntis. Per//Dóminum.
FERIA VI HEBDOMADÆ III PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
10, 1-11
Vocatio Videntis confirmatur
Ego Ioánnes//[1]//vidi álium ángelum fortem descendéntem de cælo amíctum//nube, et iris super caput, et fácies eius erat ut sol, et pedes eius tamquam//colúmnæ ignis,//[2]//et habébat in manu sua libéllum apértum. Et pósuit pedem suum//déxterum supra mare, sinístrum autem super terram,//[3]//et clamávit voce magna,//quemádmodum cum leo rugit. Et cum clamásset, locúta sunt septem tonítrua//voces suas.//[4]//Et cum locúta fuíssent septem tonítrua, scriptúrus eram; et audívi//vocem de cælo dicéntem: «Signa, quæ locúta sunt septem tonítrua, et noli ea//scríbere».///[5]//Et ángelus, quem vidi stantem supra mare et supra terram,//*levávit manum//*suam déxteram ad cælum////[6]//*et iurávit per Vivéntem in sǽcula//sæculórum, qui//creávit cælum et ea, quæ in illo sunt, et terram et ea, quæ in ea sunt, et mare et//ea, quæ in eo sunt: «Tempus ámplius non erit,//[7]//sed in diébus vocis séptimi//ángeli, cum cœperit tuba cánere, et consummátum est mystérium Dei, sicut//evangelizávit servis suis prophétis».///[8]//Et vox, quam audívi de cælo, íterum loquéntem mecum et dicéntem: «Vade,//áccipe librum apértum de manu ángeli stantis supra mare et supra terram».//[9]//Et//ábii ad ángelum dicens ei, ut daret mihi libéllum. Et dicit mihi: «Accipe et//dévora illum; et fáciet amaricáre ventrem tuum, sed in ore tuo erit dulcis//tamquam mel».//[10]//Et accépi libéllum de manu ángeli et devorávi eum, et erat in//ore meo tamquam mel dulcis; et cum devorássem eum, amaricátus est venter//meus.//[11]//Et dicunt mihi: «Opórtet te íterum prophetáre super pópulis et géntibus et//linguis et régibus multis».
RESPONSORIUM
(Cf. Ap 19, 7; Mt 24, 30)
℟.//Cum cœperit tuba cánere, consummábitur mystérium Dei,
*//Sicut//evangelizávit servis suis prophétis, allelúia.
℣.//Tunc parébit signum Fílii hóminis in cælo, et vidébunt Fílium hóminis in//núbibus cæli cum virtúte et glória multa.
*//Sicut evangelizávit servis suis//prophétis, allelúia.
LECTIO ALTERA
Ex Sermónibus sancti Ephræm diáconi
(Sermo de Domino nostro, 3-4. 9: Opera edit. Lamy, 1, 152-158. 166-168)
Crux Christi, salus humani generis
Dóminus noster a morte conculcátus est et vicíssim eam véluti viam//contrívit. Ipse subiécit se morti eámque volens sustínuit, ut mortem noléntem//disíceret. Exívit enim Dóminus noster portans crucem, morte id volénte;//clamávit autem in cruce et edúxit mórtuos ex ínferis, morte quamvis invíta.///Per corpus quod gerébat occídit eum mors; iísdem armis ipse victóriam de//morte reportávit. Occultávit se divínitas sub humanitáte et accéssit ad mortem,//quæ occídit et occísa fuit. Occídit mors vitam naturálem, eam vicíssim occídit//vita supernaturális.///Quia ígitur non póterat mors devoráre eum absque córpore, neque inférnus//eum deglutíre absque carne, venit ille ad Vírginem, ut exínde, sumpto curru,//veherétur ad ínferos. In córpore autem assúmpto ingréssus est ínferos, dirípuit//gazas eórum et thesáuros dissipávit.///Venit ígitur ad Evam, matrem ómnium vivéntium. Ipsa est vínea, cuius//sæpem mors apéruit própriis Evæ mánibus, ut gustáret fructus eius; unde Eva,//mater ómnium vivéntium, fons mortis effécta est ómnibus vivéntibus.///Flóruit autem María, nova vitis præ vite antíqua Eva, habitavítque in ea vita//nova Christus, ut, morte pascénte et accedénte confidénter pro more, ei in fructu//mortáli occultarétur Vita mortis destructíva. Cum ígitur mors absorbuísset eum,//nihil timens, liberávit vitam et cum ea multos.///Exímius idem fabri fílius, qui evéxit crucem suam supra ínferos ómnia//deglutiéntes, étiam humánum genus in domum vitæ tránstulit. Quia autem per//lignum delápsum erat humánum genus in inferióra loca, super lignum tránsiit in//domum vitæ. In quo ígitur ligno insértus fúerat acérbus, súrculus insértus fuit//dulcis, ut agnoscámus eum, cui nulla resístit creatúra.///Tibi glória! qui crucem tuam pontem exstruxísti super mortem, ut per eam//tránseant ánimæ e regióne mortis in regiónem vitæ.///Tibi glória! qui induísti corpus hóminis mortális illúdque fontem vitæ//effecísti ómnibus mortálibus.///Tu plane vivis; nam occisóres tui véluti agrícolæ egérunt erga vitam tuam;//scílicet eam tamquam tríticum in profúndo seminárunt, ut inde resúrgeret et//secum suscitáret multos.///Veníte, offerámus amórem nostrum sacrifícium magnum et universále,//ditíssima effundámus cántica et oratiónes ei qui óbtulit crucem suam sacrifícium//Deo, ut ex illa nos omnes ditésceret.
RESPONSORIUM
(1 Cor 15, 55-56 a. 57; cf. 2 Cor 4, 13. 14)
℟.//Ubi est, mors, victória tua? Ubi est, mors, stímulus tuus? Stímulus mortis//peccátum est;
*//Deo autem grátias, qui dedit nobis victóriam per Dóminum//nostrum Iesum Christum, allelúia.
℣.//Habéntes spíritum fídei, crédimus quóniam qui suscitávit Iesum et nos//cum Iesu suscitábit.
*//Deo autem grátias, qui dedit nobis victóriam per//Dóminum nostrum Iesum Christum, allelúia.
Oratio
Præsta, quǽsumus, omnípotens Deus, ut, qui grátiam domínicæ//resurrectiónis cognóvimus, ipsi per amórem Spíritus in novitátem vitæ//resurgámus. Per Dóminum.
SABBATO HEBDOMADÆ III PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
11, 1-19
Duo testes invicti
Ego Ioánnes vidi,//[1]//et datus est mihi cálamus símilis virgæ dicens: «Surge et//metíre templum Dei et altáre et adorántes in eo.//[2]//Atrium autem, quod est foris//templum, éice foras et ne metiáris illud, quóniam datum est géntibus, et//civitátem sanctam calcábunt ménsibus quadragínta duóbus.//[3]//Et dabo duóbus//téstibus meis, et prophetábunt diébus mille ducéntis sexagínta amícti saccis».//[4]//*Hi//*sunt duæ olívæ et duo candelábra in conspéctu Dómini terræ stantes//.//[5]//Et si quis//eis vult nocére, ignis exit de ore illórum et dévorat inimícos eórum; et si quis//volúerit eos lǽdere, sic opórtet eum occídi.//[6]//Hi habent potestátem claudéndi//cælum, ne pluat plúvia diébus prophetíæ ipsórum, et potestátem habent super//aquas converténdi eas in sánguinem et percútere terram omni plaga,//quotienscúmque volúerint.//[7]//Et cum finíerint testimónium suum, béstia, quæ//ascéndit de abýsso, fáciet advérsus illos bellum et vincet eos et occídet illos.//[8]//Et//corpus eórum in platéas civitátis magnæ, quæ vocátur spirituáliter Sódoma et//Ægýptus, ubi et Dóminus eórum crucifíxus est;//[9]//et vident de pópulis et tríbubus//et linguis et géntibus corpus eórum per tres dies et dimídium, et córpora eórum//non sinunt poni in monuménto.//[10]//Et inhabitántes terram gaudent super illis et//iucundántur et múnera mittent ínvicem, quóniam hi duo prophétæ cruciavérunt//eos, qui inhábitant super terram.///[11]//Et post dies tres et dimídium spíritus vitæ a Deo intrávit in eos, et stetérunt//super pedes suos; et timor magnus cécidit super eos, qui vidébant eos.//[12]//Et//audiérunt vocem magnam de cælo dicéntem illis: «Ascéndite huc»; et//ascendérunt in cælum in nube, et vidérunt illos inimíci eórum.//[13]//Et in illa hora//factus est terræmótus magnus, et décima pars civitátis cécidit, et occísi sunt in//terræmótu nómina hóminum septem mília, et réliqui in timórem sunt missi et//dedérunt glóriam Deo cæli.///[14]//Væ secúndum ábiit; ecce væ tértium venit cito.///[15]//Et séptimus ángelus tuba cécinit, et factæ sunt voces magnæ in cælo//dicéntes: «Factum est regnum huius mundi Dómini nostri et Christi eius, et//regnábit in sǽcula sæculórum».///[16]//Et vigínti quáttuor senióres, qui in conspéctu Dei sedent in thronis suis,//cecidérunt super fácies suas et adoravérunt Deum//[17]//dicéntes://«Grátias ágimus tibi,//Dómine Deus omnípotens,//qui es et qui eras,//quia accepísti virtútem tuam magnam et regnásti.//[18]//Et irátæ sunt gentes,//et advénit ira tua, et tempus mortuórum iudicári//et réddere mercédem servis tuis prophétis et sanctis//et timéntibus nomen tuum, pusíllis et magnis,//et extermináre eos, qui extérminant terram».///[19]//Et apértum est templum Dei in cælo, et visa est arca testaménti eius in//templo eius; et facta sunt fúlgura et voces et terræmótus et grando magna.
RESPONSORIUM
(Ap 11, 15 b; Dan 7, 27 c)
℟.//Factum est regnum huius mundi Dómini nostri et Christi eius;
*//Et//regnábit in sǽcula sæculórum, allelúia.
℣.//Regnum eius regnum sempitérnum est, et omnes reges sérvient ei et//obœdient.
*//Et regnábit in sǽcula sæculórum, allelúia.
LECTIO ALTERA
Ex Commentário sancti Cyrílli Alexandríni epíscopi in Ioánnis Evangélium
(Lib. 4, 2: PG 73, 563-566)
Suum corpus dedit Christus pro vita omnium
Mórior, inquit Dóminus, pro ómnibus, ut omnes vivíficem per meípsum, et//carnem ómnium carne mea redémi. Moriétur enim mors in morte mea, et mecum//simul, quæ córruit, inquit, hóminum natúra resúrget.///Factus enim idcírco sum vobis símilis, homo nimírum ex sémine Abraham,//ut per ómnia frátribus assímiler. Quod cum recte intellégeret quoque beátus ipse//Paulus ait://*Quia ergo púeri communicavérunt carni et sánguini, et ipse simíliter//*participávit eísdem, ut per mortem destrúeret eum, qui habébat mortis impérium,//*id est diábolum//.///Nec enim áliter umquam déstrui póterat is, qui mortis habet impérium,//adeóque mors ipsa, nisi dedísset seípsum Christus pro nobis, unus redemptiónem//pro ómnibus: erat enim supra omnes.///Proindéque in psalmis ait alícubi, seípsum pro nobis quasi hóstiam//immaculátam ófferens Deo ac Patri://*Sacrifícium et oblatiónem noluísti, corpus//*autem perfecísti mihi. Holocáusta et pro peccáto non postulásti; tunc dixi: Ecce//*vénio//.///Crucifíxus autem est pro ómnibus et propter omnes, ut, uno pro cunctis//mórtuo, omnes vivámus in ipso; nec enim fíeri póterat, ut morti obnóxia esset//aut corruptióni succúmberet secúndum natúram vita. Quod autem pro mundi vita//suam carnem Christus obtúlerit, ex eius porro verbis agnoscámus://*Pater enim//,//inquit,//*sancte, serva eos//. Et rursus://*Pro eis ego sanctífico meípsum.///*Sanctífico//ait, pro cónsecro et óffero quasi hóstiam immaculátam in odórem//suavitátis. Sanctificabátur enim, sive sanctum iuxta legem vocabátur, id quod//super altáre offerebátur. Dedit ergo suum corpus Christus pro vita ómnium, et//per ipsum rursus in nobis vitam ínserit; quonam autem pacto, dicam pro víribus.///Postquam enim vivíficum illud Dei Verbum in carne inhabitávit, in suum//bonum eam, hoc est ad vitam, reformávit, et omníno ei ineffábili uniónis modo//coniúnctum, vivíficam réddidit, non secus ac ipsum est secúndum natúram.///Proínde Christi corpus vivíficat eos, qui eius sunt partícipes: expéllit enim//mortem, cum fúerit in morti obnóxiis, et corruptiónem rémovet, ratiónem in//seípso páriens, quæ corruptiónem perfécte déleat.
RESPONSORIUM
(Io 10, 14. 15 b. 10 b)
℟.//Ego sum pastor bonus, et cognósco oves meas,
*//Et ánimam meam pono//pro óvibus meis, allelúia.
℣.//Ego veni, ut vitam hábeant et abundántius hábeant.
*//Et ánimam meam//pono pro óvibus meis, allelúia.
Oratio
Deus, qui credéntes in te fonte baptísmatis innovásti, hanc renátis in Christo//concéde custódiam, ut, omni erróris incúrsu devícto, grátiam tuæ benedictiónis//fidéliter servent. Per Dóminum.
DOMINICA IV PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
12, 1-18
Signum mulieris
[1]//Signum magnum appáruit in cælo: múlier amícta sole, et luna sub pédibus//eius, et super caput eius coróna stellárum duódecim;//[2]//et in útero habens, et//clamat partúriens et cruciáta, ut páriat.//[3]//Et visum est áliud signum in cælo: et//ecce draco rufus magnus, habens cápita septem et córnua decem, et super cápita//sua septem diadémata;//[4]//et cauda eius trahit tértiam partem stellárum cæli et misit//eas in terram. Et draco stetit ante mulíerem, quæ erat paritúra, ut, cum peperísset,//fílium eius devoráret.//[5]//Et péperit fílium, másculum, qui//*rectúrus est//omnes//*gentes in virga férrea//; et raptus est fílius eius ad Deum et ad thronum eius.//[6]//Et//múlier fugit in desértum, ubi habet locum parátum a Deo, ut ibi pascant illam//diébus mille ducéntis sexagínta.///[7]//Et factum est prœlium in cælo, Míchael et ángeli eius, ut prœliaréntur cum//dracóne. Et draco pugnávit et ángeli eius,//[8]//et non váluit, neque locus invéntus est//eórum ámplius in cælo.//[9]//Et proiéctus est draco ille magnus, serpens antíquus, qui//vocátur Diábolus et Sátanas, qui sedúcit univérsum orbem; proiéctus est in//terram, et ángeli eius cum illo proiécti sunt.//[10]//Et audívi vocem magnam in cælo//dicéntem://«Nunc facta est salus et virtus et regnum Dei nostri//et potéstas Christi eius,//quia proiéctus est accusátor fratrum nostrórum,//qui accusábat illos ante conspéctum Dei nostri//die ac nocte.//[11]//Et ipsi vicérunt illum propter sánguinem Agni//et propter verbum testimónii sui;//et non dilexérunt ánimam suam//usque ad mortem.//[12]//Proptérea lætámini, cæli//et qui habitátis in eis.///Væ terræ et mari, quia descéndit Diábolus ad vos habens iram magnam,//sciens quod módicum tempus habet!».///[13]//Et postquam vidit draco quod proiéctus est in terram, persecútus est//mulíerem, quæ péperit másculum.//[14]//Et datæ sunt mulíeri duæ alæ áquilæ magnæ,//ut voláret in desértum in locum suum, ubi álitur per tempus et témpora et//dimídium témporis a fácie serpéntis.//[15]//Et misit serpens ex ore suo post mulíerem//aquam tamquam flumen, ut eam fáceret trahi a flúmine.//[16]//Et adiúvit terra//mulíerem, et apéruit terra os suum et absórbuit flumen, quod misit draco de ore//suo.///[17]//Et irátus est draco in mulíerem et ábiit fácere prœlium cum réliquis de//sémine eius, qui custódiunt mandáta Dei et habent testimónium Iesu.///[18]//Et stetit super arénam maris.
RESPONSORIUM
(Ap 12, 11. 12 a; 2 Mac 7, 36 a)
℟.//Vicérunt propter sánguinem Agni et propter verbum testimónii sui, et non//dilexérunt ánimam suam usque ad mortem
*//Proptérea lætámini, cæli, et qui//habitátis in eis, allelúia.
℣.//Módico dolóre sustentáto, sub Dei testaméntum ætérnæ vitæ recidérunt.
*//Proptérea lætámini, cæli, et qui habitátis in eis, allelúia.
LECTIO ALTERA
Ex Homilíis sancti Gregórii Magni papæ in Evangélia
(Hom. 14, 3-6: PL 76, 1129-1130)
Christus, bonus pastor
*Ego sum pastor bonus. Et cognósco oves meas//, hoc est díligo,//*et cognóscunt//*me meæ//. Ac si paténter dicat: Diligéntes obsequúntur. Qui enim veritátem non//díligit, adhuc mínime cognóvit.///Quia ergo audístis, fratres caríssimi, perículum nostrum, pensáte in verbis//domínicis étiam perículum vestrum. Vidéte si oves eius estis, vidéte si eum//cognóscitis, vidéte si lumen veritátis scitis. Scitis autem, dico, non per fidem, sed//per amórem. Scitis, dico, non ex credulitáte, sed ex operatióne. Nam idem ipse//qui hoc lóquitur, Ioánnes evangelísta testátur, dicens://*Qui dicit se nosse Deum, et//*mandáta eius non custódit, mendax est//.///Unde et in hoc loco Dóminus prótinus subdit://*Sicut novit me Pater, et ego//*agnósco Patrem, et ánimam meam pono pro óvibus meis//. Ac si apérte dicat: In//hoc constat quia et ego agnósco Patrem, et cognóscor a Patre, quia ánimam//meam pono pro óvibus meis; id est, ea caritáte qua pro óvibus mórior, quantum//Patrem díligam osténdo.///De quibus profécto óvibus rursum dicit://*Oves meæ vocem meam áudiunt, et//*ego cognósco eas, et sequúntur me, et ego vitam ætérnam do eis//. De quibus et//paulo supérius dicit://*Per me si quis introíerit, salvábitur et ingrediétur et//*egrediétur et páscua invéniet//. Ingrediétur quippe ad fidem, egrediétur vero a fide//ad spéciem, a credulitáte ad contemplatiónem, páscua autem invéniet in ætérna//refectióne.///Oves ergo eius páscua invéniunt, quia quisquis illum corde símplici séquitur,//ætérnæ viriditátis pábulo nutrítur. Quæ autem sunt istárum óvium páscua, nisi//intérna gáudia semper viréntis paradísi? Páscua namque electórum sunt vultus//præsens Dei, qui dum sine deféctu conspícitur, sine fine mens vitæ cibo satiátur.///Quærámus ergo, fratres caríssimi, hæc páscua, in quibus cum tantórum//cívium sollemnitáte gaudeámus. Ipsa nos lætántium festívitas invítet.//Accendámus ergo ánimum, fratres, recaléscat fides in id quod crédidit,//inardéscant ad supérna nostra desidéria, et sic amáre iam ire est.///Ab intérnæ sollemnitátis gáudio nulla nos advérsitas révocet, quia, et si quis//ad locum propósitum ire desíderat, eius desidérium quǽlibet viæ aspéritas non//immútat. Nulla nos prospéritas blándiens sedúcat, quia stultus viátor est, qui, in//itínere amœna prata conspíciens, oblivíscitur ire quo tendébat.
RESPONSORIUM
(Cf. Io 10, 14. 15; 1 Cor 5, 7 b)
℟.//Surréxit Pastor bonus, qui pósuit ánimam suam pro óvibus suis,
*//Et pro//grege suo mori dignátus est, allelúia.
℣.//Etenim Pascha nostrum immolátus est Christus.
*//Et pro grege suo mori//dignátus est, allelúia.
Oratio
Omnípotens sempitérne Deus, deduc nos ad societátem cæléstium//gaudiórum, ut eo pervéniat humílitas gregis, quo procéssit fortitúdo pastóris. Per//Dóminum.
FERIA II HEBDOMADÆ IV PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
13, 1-18
Duæ bestiæ
Ego Ioánnes//[1]//vidi de mari béstiam ascendéntem habéntem córnua decem et//cápita septem, et super córnua eius decem diadémata, et super cápita eius//nómina blasphémiæ.//[2]//Et béstia, quam vidi, símilis erat pardo, et pedes eius sicut//ursi, et os eius sicut os leónis. Et dedit illi draco virtútem suam et thronum suum//et potestátem magnam.//[3]//Et unum de capítibus suis quasi occísum in mortem, et//plaga mortis eius curáta est.///Et admiráta est univérsa terra post béstiam,//[4]//et adoravérunt dracónem, quia//dedit potestátem béstiæ, et adoravérunt béstiam dicéntes: «Quis símilis béstiæ, et//quis potest pugnáre cum ea?».///[5]//Et datum est ei os loquens magna et blasphémias, et data est illi potéstas//fácere menses quadragínta duos.//[6]//Et apéruit os suum in blasphémias ad Deum,//blasphemáre nomen eius et tabernáculum eius, eos, qui in cælo hábitant.//[7]//Et//datum est illi bellum fácere cum sanctis et víncere illos, et data est ei potéstas//super omnem tribum et pópulum et linguam et gentem.//[8]//Et adorábunt eum//omnes, qui inhábitant terram, cuiuscúmque non est scriptum nomen in libro vitæ//Agni, qui occísus est, ab orígine mundi.//[9]//Si quis habet aurem, áudiat://[10]//*Si quis in captivitátem,//*in captivitátem////vadit;//*si quis in gládio debet occídi,//opórtet eum//*in gládio//occídi.///Hic est patiéntia et fides sanctórum.///[11]//Et vidi áliam béstiam ascendéntem de terra, et habébat córnua duo simília//agni, et loquebátur sicut draco.//[12]//Et potestátem prióris béstiæ omnem facit in//conspéctu eius. Et facit terram et inhabitántes in ea adoráre béstiam primam,//cuius curáta est plaga mortis.//[13]//Et facit signa magna, ut étiam ignem fáciat de//cælo descéndere in terram in conspéctu hóminum.//[14]//Et sedúcit habitántes terram//propter signa, quæ data sunt illi fácere in conspéctu béstiæ, dicens habitántibus//in terra, ut fáciant imáginem béstiæ, quæ habet plagam gládii et vixit.//[15]//Et datum//est illi, ut daret spíritum imágini béstiæ, ut et loquátur imágo béstiæ et fáciat, ut//quicúmque non adoráverint imáginem béstiæ, occidántur.//[16]//Et facit omnes//pusíllos et magnos et dívites et páuperes et líberos et servos accípere//charactérem in déxtera manu sua aut in fróntibus suis,//[17]//et ne quis possit émere//aut véndere, nisi qui habet charactérem, nomen béstiæ aut númerum nóminis//eius.//[18]//Hic sapiéntia est: qui habet intelléctum, cómputet númerum béstiæ;//númerus enim hóminis est: et númerus eius est sescénti sexagínta sex.
RESPONSORIUM
(Ap 3, 5; Mt 10, 22 b)
℟.//Qui vícerit, vestiétur vestiméntis albis; et non delébo nomen eius de libro//vitæ,
*//Et confitébor nomen eius coram Patre meo et ángelis eius, allelúia.
℣.//Qui perseveráverit in finem, hic salvus erit.
*//Et confitébor nomen eius//coram Patre meo et ángelis eius, allelúia.
LECTIO ALTERA
E Libro sancti Basilíi Magni epíscopi De Spíritu Sancto
(Cap. 15, 35-36: PG 32, 130-131)
Spiritus vivificat
Qui nostram vitam dispénsat Dóminus, baptísmatis pactum nobis státuit,//mortis ac vitæ typum habens: mortis quidem imáginem explénte aqua, Spíritu//vero vitæ arrham præbénte. Hinc ítaque nobis perspícuum est quod quærebátur,//quámobrem aqua coniúncta fúerit Spirítui. Cum enim duo scopi propósiti sint in//baptísmo, vidélicet ut aboleátur corpus peccáti, ne póstea fructíficet morti, tum//ut vivátur Spíritu, et fructus habeátur in sanctificatióne; aqua, mortis éxhibet//imáginem, corpus velut in sepúlcro recípiens; Spíritus vero vim vivíficam//immíttit, a morte peccáti rénovans ánimas nostras in prístinam vitam. Hoc ígitur//est dénuo nasci ex aqua et Spíritu: quippe quia mors perfícitur in aqua, vitam//vero nostram operátur Spíritus.///Tribus ígitur demersiónibus, ac tótidem invocatiónibus, magnum baptísmatis//mystérium perágitur, ut et mortis figúra exprimátur, et per traditiónem divínæ//sciéntiæ ánimus illustrétur eórum qui baptizántur. Itaque si qua est grátia in aqua,//non est ex ipsíus aquæ natúra, sed ex Spíritus præséntia. Non enim est baptísmus//deposítio sórdium córporis, sed consciéntiæ bonæ interrogátio apud Deum.//Itaque ad eam vitam, quæ est ex resurrectióne, prǽparans nos Dóminus, totam//evangélicam conversatiónem propónit; ut non irascámur, ut malórum tolerántes//simus et a voluptátum amóre puri, ut a stúdio pecúniæ mores sint líberi,//præscríbens, ita ut quæ illud sǽculum iuxta natúram póssidet, ea nos//præcipiéntes ex ánimi inductióne peragámus.///Per Spíritum Sanctum datur in paradísum restitútio, ad regnum cælórum//ascénsus, in adoptiónem filiórum réditus; datur fidúcia Deum appellándi Patrem//suum, consórtem fíeri grátiæ Christi, fílium lucis appellári, ætérnæ glóriæ//partícipem esse, et ut semel ómnia dicam, esse in omni benedictiónis//plenitúdine, tum in præsénti hoc sǽculo, tum in futúro: repositórum nobis in//promíssis bonórum, quæ per fidem fruénda exspectámus, perínde quasi iam//adsint, grátiam velut in spéculo contemplántes. Nam si talis est árrhabo, quale//est illud quod perféctum est? et si tantæ sunt primítiæ, quæ erit totíus//consummátio?
RESPONSORIUM

℟.//Carni nostræ, emergénti de lavácro post vétera delícta,
*//Colúmba Sancti//Spíritus ádvolat, pacem Dei ófferens, emíssa de cælis, ubi Ecclésia est arca//figuráta, allelúia.
℣.//Felix sacraméntum aquæ, quo in vitam ætérnam liberámur.
*//Colúmba//Sancti Spíritus ádvolat, pacem Dei ófferens, emíssa de cælis, ubi Ecclésia est//arca figuráta, allelúia.
Oratio
Deus, qui in Fílii tui humilitáte iacéntem mundum erexísti, fidélibus tuis//sanctam concéde lætítiam, ut, quos eripuísti a servitúte peccáti, gáudiis fácias//pérfrui sempitérnis. Per Dóminum.
FERIA III HEBDOMADÆ IV PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
14, 1-13
Agnus iam victor
Ego Ioánnes//[1]//vidi: et ecce Agnus stans supra montem Sion, et cum illo//centum quadragínta quáttuor mília, habéntes nomen eius et nomen Patris eius//scriptum in fróntibus suis.//[2]//Et audívi vocem de cælo tamquam vocem aquárum//multárum et tamquam vocem tonítrui magni; et vox, quam audívi, sicut//citharœdórum citharizántium in cítharis suis.//[3]//Et cantant quasi cánticum novum//ante thronum et ante quáttuor animália et senióres. Et nemo póterat díscere//cánticum nisi illa centum quadragínta quáttuor mília, qui empti sunt de terra.//[4]//Hi//sunt qui cum muliéribus non sunt coinquináti, vírgines enim sunt. Hi qui//sequúntur Agnum, quocúmque abíerit. Hi empti sunt ex homínibus primítiæ Deo//et Agno;//[5]//et in ore ipsórum non est invéntum mendácium: sine mácula sunt.///[6]//Et vidi álterum ángelum volántem per médium cælum, habéntem//evangélium ætérnum, ut evangelizáret super sedéntes in terra et super omnem//gentem et tribum et linguam et pópulum,//[7]//dicens magna voce: «Timéte Deum et//date illi glóriam, quia venit hora iudícii eius, et adoráte eum, qui fecit cælum et//terram et mare et fontes aquárum».///[8]//Et álius ángelus secútus est dicens: «Cécidit, cécidit Bábylon illa magna,//quæ a vino iræ fornicatiónis suæ potionávit omnes gentes!».///[9]//Et álius ángelus tértius secútus est illos dicens voce magna: «Si quis//adoráverit béstiam et imáginem eius et accéperit charactérem in fronte sua aut in//manu sua,//[10]//et hic bibet de vino iræ Dei, quod mixtum est mero in cálice iræ//ipsíus, et cruciábitur igne et súlphure in conspéctu angelórum sanctórum et ante//conspéctum Agni.//[11]//Et fumus tormentórum eórum in sǽcula sæculórum ascéndit,//nec habent réquiem die ac nocte, qui adoravérunt béstiam et imáginem eius, et si//quis accéperit charactérem nóminis eius».///[12]//Hic patiéntia sanctórum est, qui custódiunt mandáta Dei et fidem Iesu.//[13]//Et//audívi vocem de cælo dicéntem: «Scribe: Beáti mórtui, qui in Dómino moriúntur//ámodo. Etiam, dicit Spíritus, ut requiéscant a labóribus suis; ópera enim illórum//sequúntur illos».
RESPONSORIUM
(Cf. Ap 14, 7. 6)
℟.//Audívi vocem in cælo angelórum multórum dicéntium:
*//Timéte//Dóminum, et date illi glóriam, et adoráte eum, qui fecit cælum et terram, mare et//fontes aquárum, allelúia.
℣.//Vidi ángelum Dei fortem, volántem per médium cæli, voce magna//clamántem et dicéntem.
*//Timéte Dóminum, et date illi glóriam, et adoráte eum,//qui fecit cælum et terram, mare et fontes aquárum, allelúia.
LECTIO ALTERA
Ex Sermónibus sancti Petri Chrysólogi epíscopi
(Sermo 108: PL 52, 499-500)
Esto Dei sacrificium et sacerdos
*Obsecro vos per misericórdiam Dei//. Rogat Paulus, immo per Paulum rogat//Deus, quia plus amári vult quam timéri. Rogat Deus quia non tam Dóminus esse//vult quam pater. Rogat Deus per misericórdiam, ne víndicet per rigórem.///Audi rogántem Dóminum: Vidéte, vidéte in me corpus vestrum, membra//vestra, vestra víscera, ossa vestra, vestrum sánguinem. Et si quod Dei est timétis,//quare vel quod vestrum est non amátis? Si Dóminum fúgitis, quare non recúrritis//ad paréntem?///Sed forte vos passiónis meæ, quam fecístis, magnitúdo confúndit. Nolíte//timére. Crux hæc non meus sed mortis est acúleus. Clavi isti non mihi infígunt//dolórem, sed vestram mihi infígunt áltius caritátem. Vúlnera hæc non edúcunt//gémitus meos, sed magis vos meis viscéribus introdúcunt. Exténsio córporis mei//vos dilátat in grémium, non meam crescit in pœnam. Sanguis meus non mihi//déperit, sed vestrum prorogátur in prétium.///Veníte ergo, redíte et vel sic probáte patrem quem vidétis pro malis bona, pro//iniúriis amórem, pro vulnéribus tantis tantam réddere caritátem.///Sed iam quid óbsecret Apóstolus audiámus://*Obsecro//, inquit,//*vos, ut//*exhibeátis córpora vestra//. Apóstolus, rogándo sic, omnes hómines ad//sacerdotále fastígium provéxit://*Ut exhibeátis córpora vestra hóstiam vivam//.///O inaudítum christiáni pontificátus offícium, quando homo sibi ipse est et//hóstia et sacérdos; quando homo non extrínsecus quod Deo est immolatúrus//inquírit; quando homo secum, et in se, et quod pro se est, Deo sacrificatúrus//appórtat; quando et éadem manet hóstia, idem pérmanet et sacérdos; quando//hóstia mactátur et vivit, sacérdos nescit occídere qui litábit.///Mirum sacrifícium, ubi corpus sine córpore, sine sánguine sanguis offértur.//*Obsecro, inquit, vos per misericórdiam Dei, ut exhibeátis córpora vestra hóstiam//*vivam//.///Fratres, hoc sacrifícium Christi descéndit ex forma, qua corpus suum pro vita//sǽculi vitáliter immolávit; et vere corpus suum fecit hóstiam vivam, quia vivit//occísus. In tali ergo víctima mors expénditur, hóstia pérmanet, vivit hóstia, mors//punítur. Hinc mártyres morte nascúntur, fine ínchoant, occisióne vivunt, et in//cælis lucent, qui in terris putabántur exstíncti.///*Obsecro//, inquit,//*vos, fratres, per misericórdiam Dei, ut exhibeátis córpora//*vestra hóstiam vivam, sanctam//. Hoc est illud quod Prophéta cécinit://*Sacrifícium//*et oblatiónem noluísti, corpus autem perfecísti mihi//.///Esto, homo, esto Dei sacrifícium et sacérdos; non amíttas quod tibi divína//dedit et concéssit auctóritas; indúere sanctitátis stolam, præcíngere bálteum//castitátis; sit in velaménto cápitis tui Christus; crux in frontis tui munímine//persevéret; péctori tuo appóne divínæ sciéntiæ sacraméntum; in odórem//thymiáma semper oratiónis accénde; árripe gládium Spíritus; altáre cor tuum//pone; et sic corpus tuum ádmove Dei secúrus ad víctimam.///Deus fidem, non mortem quærit; votum, non sánguinem sitit; placátur//voluntáte, non nece.
RESPONSORIUM
(Ap 5, 9 bcd. 10 a)
℟.//Dignus es, Dómine, accípere librum et aperíre signácula eius, quóniam//occísus es
*//Et redemísti nos Deo in sánguine tuo, allelúia.
℣.//Fecísti enim nos Deo nostro regnum et sacerdótes.
*//Et redemísti nos Deo//in sánguine tuo, allelúia.
Oratio
Præsta, quǽsumus, omnípotens Deus, ut, qui resurrectiónis domínicæ//mystéria cólimus, redemptiónis nostræ suscípere lætítiam mereámur. Per//Dóminum.
FERIA IV HEBDOMADÆ IV PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
14, 14 — 15, 4
Messis ultimi temporis
Ego Ioánnes//[14,14]//vidi: et ecce nubem cándidam, et supra nubem sedéntem//quasi Fílium hóminis, habéntem super caput suum corónam áuream et in manu//sua falcem acútam.//[15]//Et alter ángelus exívit de templo clamans voce magna ad//sedéntem super nubem: «Mitte falcem tuam et mete, quia venit hora, ut metátur,//quóniam áruit messis terræ».//[16]//Et misit, qui sedébat supra nubem, falcem suam in//terram, et messa est terra.///[17]//Et álius ángelus exívit de templo, quod est in cælo, habens et ipse falcem//acútam.//[18]//Et álius ángelus de altári, habens potestátem supra ignem, et clamávit//voce magna ad eum, qui habébat falcem acútam dicens: «Mitte falcem tuam//acútam et vindémia botros víneæ terræ, quóniam matúræ sunt uvæ eius».//[19]//Et//misit ángelus falcem suam in terram et vindemiávit víneam terræ et misit in//lacum iræ Dei magnum.//[20]//Et calcátus est lacus extra civitátem, et exívit sanguis//de lacu usque ad frenos equórum per stádia mille sescénta.///[15,1]//Et vidi áliud signum in cælo magnum et mirábile: ángelos septem habéntes//plagas septem novíssimas, quóniam in illis consummáta est ira Dei.///[2]//Et vidi tamquam mare vítreum mixtum igne et eos, qui vicérunt béstiam et//imáginem illíus et númerum nóminis eius, stantes supra mare vítreum, habéntes//cítharas Dei.//[3]//Et cantant cánticum Móysis servi Dei et cánticum Agni dicéntes://«Magna et mirabília ópera tua,//Dómine, Deus omnípotens;//iustæ et veræ viæ tuæ,//Rex géntium!//[4]//Quis non timébit, Dómine,//et glorificábit nomen tuum?//Quia solus Sanctus,//quóniam omnes gentes vénient//et adorábunt in conspéctu tuo,//quóniam iudícia tua manifestáta sunt».
RESPONSORIUM
(Ap 15, 3; Ex 15, 11)
℟.//Cantant cánticum Agni dicéntes: Magna et mirabília ópera tua, Dómine//Deus omnípotens;
*//Iustæ et veræ sunt viæ tuæ, Rex géntium! Allelúia.
℣.//Quis símilis tui in diis, Dómine? Quis símilis tui, magníficus in sanctitáte,//fáciens mirabília?
*//Iustæ et veræ sunt viæ tuæ, Rex géntium! Allelúia.
LECTIO ALTERA
Ex Tractátu sancti Hilárii epíscopi De Trinitáte
(Lib. 8, 13-16: PL 10, 246-249)
Unitas naturalis fidelium in Deo per Verbi incarnationem et Eucharistiæ//sacramentum
Si vere//*Verbum caro factum est//, et vere nos Verbum carnem cibo domínico//súmimus; quómodo non naturáliter manére in nobis existimándus est, qui et//natúram carnis nostræ iam inseparábilem sibi homo natus assúmpsit, et natúram//carnis suæ ad natúram æternitátis sub sacraménto nobis communicándæ carnis//admíscuit? Ita enim omnes unum sumus, quia et in Christo Pater est, et Christus//in nobis est. Est ergo in nobis ipse per carnem, et sumus in eo; dum secum hoc,//quod nos sumus, in Deo est.///Quam autem in eo per sacraméntum communicátæ carnis et sánguinis simus,//ipse testátur dicens://*Et hic mundus me iam non videt; vos autem me vidébitis,//*quóniam ego vivo, et vos vivétis; quóniam ego in Patre meo, et vos in me, et ego//*in vobis//. Si voluntátis tantum unitátem intéllegi vellet, cur gradum quendam//atque órdinem consummándæ unitátis expósuit, nisi ut, cum ille in Patre per//natúram divinitátis esset, nos contra in eo per corporálem eius nativitátem, et ille//rursum in nobis per sacramentórum inésse mystérium crederétur; ac sic perfécta//per Mediatórem únitas docerétur, cum nobis in se manéntibus ipse manéret in//Patre, et in Patre manens manéret in nobis; et ita ad unitátem Patris//proficerémus, cum, qui in eo naturáliter secúndum nativitátem inest, nos quoque//in eo naturáliter inessémus, ipso in nobis naturáliter permanénte?///Quam autem naturális in nobis hæc únitas sit, ipse ita testátus est://*Qui edit//*carnem meam, et bibit sánguinem meum, in me manet, et ego in eo//. Non enim//quis in eo erit, nisi in quo ipse fúerit: eius tantum in se assúmptam habens//carnem, qui suam súmpserit.///Perféctæ autem huius unitátis sacraméntum supérius iam docúerat, dicens://*Sicut misit me vivens Pater, et ego vivo per Patrem; et qui manducáverit meam//*carnem, et ipse vivet per me//. Vivit ergo per Patrem; et quo modo per Patrem//vivit, eódem modo nos per carnem eius vívimus.///Omnis enim comparátio ad intellegéntiæ formam præsúmitur, ut id, de quo//ágitur, secúndum propósitum exémplum assequámur. Hæc ergo vitæ nostræ//causa est, quod in nobis carnálibus manéntem per carnem Christum habémus;//victúris nobis per eum ea condicióne, qua vivit ille per Patrem.
RESPONSORIUM
(Io 6, 56; cf. Deut 4, 7)
℟.//Qui mandúcat meam carnem et bibit meum sánguinem,
*//In me manet, et//ego in illo, allelúia.
℣.//Non est ália nátio tam grandis, quæ hábeat deos appropinquántes sibi, sicut//Deus noster adest nobis.
*//In me manet, et ego in illo, allelúia.
Oratio
Deus, vita fidélium, glória humílium, beatitúdo iustórum, ad preces//súpplicum benígnus inténde, ut, qui promíssa tuæ sítiunt largitátis, de tua semper//abundántia repleántur. Per Dóminum.
FERIA V HEBDOMADÆ IV PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
15, 5 — 16, 21
Septem phialæ iracundiæ Dei
Ego Ioánnes//[15,5]//vidi: et apértum est templum tabernáculi testimónii in cælo,//[6]//et exiérunt septem ángeli habéntes septem plagas de templo, vestíti lino mundo//cándido et præcíncti circa péctora zonis áureis.//[7]//Et unus ex quáttuor animálibus//dedit septem ángelis septem phíalas áureas plenas iracúndiæ Dei vivéntis in//sǽcula sæculórum.//[8]//Et implétum est templum fumo de glória Dei et de virtúte//eius, et nemo póterat introíre in templum, donec consummaréntur septem plagæ//septem angelórum.///[16,1]//Et audívi vocem magnam de templo dicéntem septem ángelis: «Ite et//effúndite septem phíalas iræ Dei in terram».///[2]//Et ábiit primus et effúdit phíalam suam in terram; et factum est vulnus//sævum ac péssimum in hómines, qui habébant charactérem béstiæ, et eos, qui//adorábant imáginem eius.///[3]//Et secúndus effúdit phíalam suam in mare; et factus est sanguis tamquam//mórtui, et omnis ánima vivens mórtua est, quæ est in mari.///[4]//Et tértius effúdit phíalam suam in flúmina et in fontes aquárum; et factus est//sanguis.//[5]//Et audívi ángelum aquárum dicéntem: «Iustus es, qui es et qui eras,//Sanctus, quia hæc iudicásti,//[6]//quia sánguinem sanctórum et prophetárum//fudérunt, et sánguinem eis dedísti bíbere: digni sunt!».//[7]//Et audívi altáre dicens://«Etiam, Dómine, Deus omnípotens, vera et iusta iudícia tua!».///[8]//Et quartus effúdit phíalam suam in solem; et datum est illi æstu affícere//hómines in igne.//[9]//Et æstuavérunt hómines æstu magno et blasphemavérunt//nomen Dei habéntis potestátem super has plagas, et non egérunt pæniténtiam, ut//darent illi glóriam.///[10]//Et quintus effúdit phíalam suam super thronum béstiæ; et factum est//regnum eius tenebrósum, et commanducavérunt linguas suas præ dolóre//[11]//et//blasphemavérunt Deum cæli præ dolóribus suis et vulnéribus suis et non egérunt//pæniténtiam ex opéribus suis.///[12]//Et sextus effúdit phíalam suam super flumen illud magnum Euphráten; et//exsiccáta est aqua eius, ut præpararétur via régibus, qui sunt ab ortu solis.//[13]//Et//vidi de ore dracónis et de ore béstiæ et de ore pseudoprophétæ spíritus tres//immúndos velut ranas://[14]//sunt enim spíritus dæmoniórum faciéntes signa, qui//procédunt ad reges univérsi orbis congregáre illos in prœlium diéi magni Dei//omnipoténtis.///[15]//Ecce vénio sicut fur. Beátus, qui vígilat et custódit vestiménta sua, ne nudus//ámbulet, et vídeant turpitúdinem eius.///[16]//Et congregávit illos in locum, qui vocátur hebráice Harmágedon.///[17]//Et séptimus effúdit phíalam suam in áerem; et exívit vox magna de templo a//throno dicens: «Factum est!».//[18]//Et facta sunt fúlgura et voces et tonítrua, et//terræmótus factus est magnus, qualis numquam fuit, ex quo homo fuit super//terram, talis terræmótus sic magnus.//[19]//Et facta est cívitas magna in tres partes, et//civitátes géntium cecidérunt. Et Bábylon magna venit in memóriam ante Deum//dare ei cálicem vini indignatiónis iræ eius.//[20]//Et omnis ínsula fugit, et montes non//sunt invénti.//[21]//Et grando magna sicut taléntum descéndit de cælo in hómines; et//blasphemavérunt hómines Deum propter plagam grándinis, quóniam magna est//plaga eius nimis.
RESPONSORIUM
(Mt 24, 43 a; Ap 16, 15 a; 1 Th 5, 3 a)
℟.//Si sciret paterfamílias qua hora fur ventúrus esset, vigiláret útique.
*//Ecce//vénio sicut fur, dicit Dóminus, beátus qui vígilat, allelúia.
℣.//Cum díxerint: Pax et secúritas, tunc repentínus supervéniet intéritus.
*//Ecce vénio sicut fur, dicit Dóminus, beátus qui vígilat, allelúia.
LECTIO ALTERA
Ex Tractátibus sancti Augustíni epíscopi in Ioánnem
(Tract. 65, 1-3: CCL 36, 490-492)
Mandatum novum
Dóminus Iesus mandátum novum se discípulis suis dare testátur, ut díligant//ínvicem://*Mandátum//, inquit,//*novum do vobis, ut diligátis ínvicem//.///Nonne iam erat hoc mandátum in antíqua Dei lege, ubi scriptum est://*Díliges//*próximum tuum tamquam teípsum//? Cur ergo novum appellátur a Dómino, quod//tam vetus esse convíncitur? An ídeo est mandátum novum, quia, exúto vétere,//índuit nos hóminem novum? Innovat quippe audiéntem, vel pótius obœdiéntem,//non omnis, sed ista diléctio, quam Dóminus ut a carnáli dilectióne distíngueret,//áddidit://*Sicut diléxi vos//.///Diléctio ista nos ínnovat, ut simus hómines novi, herédes testaménti novi,//cantatóres cántici novi. Hæc diléctio, fratres caríssimi, antíquos étiam tunc//iustos, tunc patriárchas et prophétas, sicut póstea beátos Apóstolos innovávit,//ipsa et nunc ínnovat gentes, et ex univérso génere humáno, quod diffúnditur toto//orbe terrárum, facit et cólligit pópulum novum, corpus novæ nuptæ Fílii Dei//unigéniti sponsæ, de qua dícitur in Cántico canticórum://*Quæ est ista, quæ//*ascéndit dealbáta//? útique dealbáta, quia innováta; unde, nisi mandáto novo?///Propter quod pro ínvicem sollícita sunt membra in ea; et si pátitur unum//membrum, compatiúntur ómnia membra, et si glorificátur unum membrum,//congáudent ómnia membra. Audiunt enim, atque custódiunt://*Mandátum novum//*do vobis, ut vos ínvicem diligátis//, non sicut se díligunt qui corrúmpunt, nec sicut//se díligunt hómines, quóniam hómines sunt; sed sicut se díligunt quóniam dii//sunt et fílii Altíssimi omnes, ut sint Fílio eius único fratres, ea dilectióne ínvicem//diligéntes, qua ipse diléxit eos, perductúrus eos ad illum finem qui suffíciat eis,//ubi satiétur in bonis desidérium eórum. Tunc enim áliquid desidério non déerit,//quando ómnia in ómnibus Deus erit.///Hanc dilectiónem nobis donat ipse qui ait://*Sicut diléxi vos, ut et vos diligátis//*ínvicem//. Ad hoc ergo nos diléxit, ut et nos diligámus ínvicem; hoc nobis//cónferens diligéndo nos, ut mútua dilectióne constringámur inter nos, et tam//dulci vínculo conéxis membris corpus tanti cápitis simus.
RESPONSORIUM
(1 Io 4, 21; Mt 22, 40)
℟.//Hoc mandátum habémus a Deo,
*//Ut qui díligit Deum, díligat et fratrem//suum, allelúia.
℣.//In his duóbus mandátis univérsa Lex pendet et Prophétæ.
*//Ut qui díligit//Deum, díligat et fratrem suum, allelúia.
Oratio
Deus, qui humánam natúram supra primæ oríginis réparas dignitátem,//réspice ad pietátis tuæ ineffábile sacraméntum, ut, quos regeneratiónis mystério//dignátus es innováre, in his dona tuæ perpétuæ grátiæ benedictionísque//consérves. Per Dóminum.
FERIA VI HEBDOMADÆ IV PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
17, 1-18
Babylon magna
Ego Ioánnes vidi,//[1]//et venit unus de septem ángelis, qui habébant septem//phíalas, et locútus est mecum dicens: «Veni, osténdam tibi damnatiónem//meretrícis magnæ, quæ sedet super aquas multas,//[2]//cum qua fornicáti sunt reges//terræ, et inebriáti sunt, qui inhábitant terram, de vino prostitutiónis eius».//[3]//Et//ábstulit me in desértum in spíritu. Et vidi mulíerem sedéntem super béstiam//coccíneam, plenam nomínibus blasphémiæ, habéntem cápita septem et córnua//decem.//[4]//Et múlier erat circúmdata púrpura et cóccino et inauráta auro et lápide//pretióso et margarítis, habens póculum áureum in manu sua plenum//abominatiónibus et immundítiis fornicatiónis eius,//[5]//et in fronte eius nomen//scriptum, mystérium: «Bábylon magna, mater fornicatiónum et abominatiónum//terræ».///[6]//Et vidi mulíerem ébriam de sánguine sanctórum et de sánguine mártyrum//Iesu. Et mirátus sum, cum vidíssem illam, admiratióne magna.//[7]//Et dixit mihi//ángelus: «Quare miráris? Ego tibi dicam mystérium mulíeris et béstiæ, quæ//portat eam, quæ habet cápita septem et decem córnua://[8]//béstiam, quam vidísti,//fuit et non est, et ascensúra est de abýsso et in intéritum ibit. Et mirabúntur//inhabitántes terram, quorum non sunt scripta nómina in libro vitæ a constitutióne//mundi, vidéntes béstiam, quia erat et non est et áderit.//[9]//Hic est sensus, qui habet//sapiéntiam. Septem cápita septem montes sunt, super quos múlier sedet. Et reges//septem sunt://[10]//quinque cecidérunt, unus est, álius nondum venit et, cum vénerit,//opórtet illum breve tempus manére.//[11]//Et béstia, quæ erat et non est, et is octávus//est et de septem est et in intéritum vadit.//[12]//Et decem córnua, quæ vidísti, decem//reges sunt, qui regnum nondum accepérunt, sed potestátem tamquam reges una//hora accípiunt cum béstia.//[13]//Hi unum consílium habent et virtútem et potestátem//suam béstiæ tradunt.//[14]//Hi cum Agno pugnábunt, et Agnus vincet illos, quóniam//Dóminus dominórum est et Rex regum, et qui cum illo sunt vocáti et elécti et//fidéles».///[15]//Et dicit mihi: «Aquas, quas vidísti, ubi méretrix sedet, pópuli et turbæ sunt//et gentes et linguæ.//[16]//Et decem córnua, quæ vidísti, et béstia, hi ódient//fornicáriam et desolátam fácient illam et nudam, et carnes eius manducábunt et//ipsam igne concremábunt;//[17]//Deus enim dedit in corda eórum, ut fáciant, quod illi//plácitum est, et fáciant unum consílium et dent regnum suum béstiæ, donec//consumméntur verba Dei.//[18]//Et múlier, quam vidísti, est cívitas magna, quæ habet//regnum super reges terræ».
RESPONSORIUM
(Ap 17, 14; 6, 2 b)
℟.//Reges terræ cum Agno pugnábunt, et Agnus vincet illos;
*//Quóniam//Dóminus dominórum est et Rex regum, allelúia.
℣.//Data est ei coróna, et exívit vincens et ut vínceret.
*//Quóniam Dóminus//dominórum est et Rex regum, allelúia.
LECTIO ALTERA
Ex Epístola sancti Cleméntis papæ Primi ad Corínthios
(Cap. 36, 1-2; 37-38: Funk 1, 107-109)
Semitæ multæ, via una
Hæc est via, dilécti, in qua salútem nostram invenímus, Iesum Christum,//oblatiónum nostrárum pontíficem, infirmitátis nostræ patrónum et auxiliatórem.///Per hunc cælórum altitúdinem aspícimus; per hunc vultum eius//immaculátum et excélsum speculámur; per hunc óculi cordis nostri apérti sunt;//per hunc insípiens et obscuráta mens nostra in lucem effloréscit; per hunc vóluit//Dóminus nos immortálem cognitiónem gustáre,//*qui, maiestátis Dei splendor//*exsístens, tanto maior est ángelis, quanto excelléntius nomen sortítus est//.///Militémus ígitur, viri fratres, ómnibus víribus sub inculpátis eius præcéptis.///Considerémus mílites, qui sub dúcibus nostris merent, quam ordináte, quam//obœdiénter, quam submísse imperáta exsequántur. Non omnes sunt præfécti//neque chiliárchæ neque centuriónes neque quinquagenárii et sic deínceps;//unusquísque vero in suo órdine et statióne, quæ a rege et dúcibus imperántur,//péragit. Magni sine parvis et parvi sine magnis consístere néqueunt; mixti sunt//omnes, et inde utílitas.///Exémplo nobis sit corpus nostrum. Caput sine pédibus nihil est, prout neque//pedes sine cápite; mínima autem córporis nostri membra univérso córpori//necessária et utília sunt; immo cuncta conspírant et una se subíciunt, ut salvum//sit totum corpus.///Servétur ítaque totum corpus nostrum in Christo Iesu, et unusquísque//próximo suo se subíciat iuxta grátiæ donum ipsi assignátum.///Fortis patrocinétur imbecíllem, imbecíllis fortem revereátur; dives páuperi//largiátur, pauper Deum laudet, quod ei déderit, per quem eius inópia suppleátur.//Sápiens non in verbis, sed in bonis opéribus sapiéntiam suam maniféstet; húmilis//non sibi testimónium ferat, sed ab áltero sibi ferri sinat. Qui carne castus est, ne//gloriétur, cum sciat álium esse, qui continéntiæ donum ipsi tríbuat.///Considerémus ergo, fratres, ex qua matéria facti simus, qui et quales//mundum ingréssi simus; ex quo sepúlcro quibúsque ténebris, qui nos fecit et//cóndidit, præparátis benefáctis suis, ántequam nascerémur, in mundum suum nos//introdúxerit.///Hæc ígitur ómnia cum ab eo habeámus, propter ómnia grátias ipsi ágere//debémus, cui est glória in sǽcula sæculórum. Amen.
RESPONSORIUM
(Col 1, 18; 2, 12 b. 9-10. 12 a)
℟.//Ipse est caput córporis Ecclésiæ, qui est princípium, primogénitus ex//mórtuis;
*//In quo et conresuscitáti estis per fidem operatiónis Dei, qui suscitávit//illum a mórtuis, allelúia.
℣.//In ipso inhábitat omnis plenitúdo divinitátis corporáliter, et estis in illo//repléti, consepúlti ei in baptísmo.
*//In quo et conresuscitáti estis per fidem//operatiónis Dei, qui suscitávit illum a mórtuis, allelúia.
Oratio
Deus, qui et libertátis nostræ auctor es et salútis, exáudi supplicántium voces,//et, quos sánguinis Fílii tui effusióne redemísti, fac ut per te vívere et perpétua in//te váleant incolumitáte gaudére. Per Dóminum.
SABBATO HEBDOMADÆ IV PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
18, 1-20
Eversio Babylonis
Ego Ioánnes//[1]//vidi álium ángelum descendéntem de cælo, habéntem//potestátem magnam, et terra illumináta est a claritáte eius.//[2]//Et clamávit in forti//voce dicens: «Cécidit, cécidit Bábylon magna et facta est habitátio dæmoniórum//et custódia omnis spíritus immúndi et custódia omnis béstiæ immúndæ et//odíbilis,//[3]//quia de vino iræ fornicatiónis eius bibérunt omnes gentes, et reges//terræ cum illa fornicáti sunt, et mercatóres terræ de virtúte deliciárum eius//dívites facti sunt!».///[4]//Et audívi áliam vocem de cælo dicéntem: «Exíte de illa, pópulus meus, ut ne//compartícipes sitis peccatórum eius et de plagis eius non accipiátis,//[5]//quóniam//pervenérunt peccáta eius usque ad cælum, et recordátus est Deus iniquitátum//eius.//[6]//Réddite illi, sicut et ipsa réddidit, et duplicáte duplícia secúndum ópera//eius; in póculo, quo míscuit, miscéte illi duplum.//[7]//Quantum glorificávit se et in//delíciis fuit, tantum date illi torméntum et luctum. Quia in corde suo dicit://“Sédeo regína et vídua non sum et luctum non vidébo”,//[8]//ídeo in una die vénient//plagæ eius, mors et luctus et fames, et igne comburétur, quia fortis est Dóminus//Deus, qui iudicávit illam».///[9]//Et flebunt et plangent se super illam reges terræ, qui cum illa fornicáti sunt//et in delíciis vixérunt, cum víderint fumum incéndii eius,//[10]//longe stantes propter//timórem tormentórum eius, dicéntes: «Væ, væ, cívitas illa magna, Bábylon,//cívitas illa fortis, quóniam una hora venit iudícium tuum!».///[11]//Et negotiatóres terræ flent et lugent super illam, quóniam mercem eórum//nemo emit ámplius://[12]//mercem auri et argénti et lápidis pretiósi et margaritárum et//byssi et púrpuræ et sérici et cocci, et omne lignum thýinum et ómnia vasa éboris//et ómnia vasa de ligno pretiosíssimo et æraménto et ferro et mármore,//[13]//et//cinnamómum et amómum et odoraménta et unguénta et tus, et vinum et óleum et//símilam et tríticum, et iuménta et oves et equórum et rædárum, et mancipiórum//et ánimas hóminum.//[14]//Et fructus tui, desidérium ánimæ, discessérunt a te, et//ómnia pínguia et clara periérunt a te, et ámplius illa iam non invénient.///[15]//Mercatóres horum, qui dívites facti sunt ab ea, longe stabunt propter//timórem tormentórum eius flentes ac lugéntes,//[16]//dicéntes: «Væ, væ, cívitas illa//magna, quæ amícta erat býssino et púrpura et cocco, et deauráta auro et lápide//pretióso et margaríta,//[17]//quóniam una hora desolátæ sunt tantæ divítiæ!».///Et omnis gubernátor et omnis, qui in locum návigat, et nautæ et, quotquot//mária operántur, longe stetérunt//[18]//et clamábant, vidéntes fumum incéndii eius,//dicéntes: «Quæ símilis civitáti huic magnæ?».//[19]//Et misérunt púlverem super//cápita sua et clamábant flentes et lugéntes, dicéntes: «Væ, væ, cívitas illa magna,//in qua dívites facti sunt omnes, qui habent naves in mari, de ópibus eius,//quóniam una hora desoláta est!//[20]//Exsúlta super eam, cælum, et sancti et apóstoli//et prophétæ, quóniam iudicávit Deus iudícium vestrum de illa!».
RESPONSORIUM
(Is 52, 11 b. 12 b; Ier 51, 45 (cf. Ap 18, 4))
℟.//Exíte de médio Babylónis, mundámini qui fertis vasa Dómini; præcédet//enim vos Dóminus,
*//Et cólliget vos Deus Israel, allelúia.
℣.//Egredímini de médio Babylónis, pópulus meus, ut salvet unusquísque//ánimam suam ab ira furóris Dómini.
*//Et cólliget vos Deus Israel, allelúia.
LECTIO ALTERA
Ex Commentário sancti Cyrílli Alexandríni epíscopi in Epístola ad Romános
(Cap. 15, 7: PG 74, 854-855)
Dilatata in omnes superna clementia, salvatus est universus mundus
Multi unum corpus sumus, et membra alterutríus, sicut scriptum est,//constringénte nos in unitátem Christo caritátis vínculis://*Ipse est enim qui fecit//*utráque unum, médium paríetem macériæ solvens, legem præceptórum decrétis//*déstruens//. Opórtet ígitur éadem omnes ínvicem sentíre; et si unum membrum//áliquid pátitur, cuncta cómpati membra; sin unum membrum glorificátur, cuncta//membra gaudére.///*Ideo suscípite//, inquit,//*altérutrum sicut et Christus suscépit vos in glóriam//*Dei//. Suscipiémus autem ínvicem, si éadem sentíre voluérimus; feréntes item//alter alteríus póndera, servantésque//*unitátem spíritus in vínculo pacis//. Sic nos//quoque suscépit Deus in Christo. Nam verax est qui dixit://*Sic Deum dilexísse//*mundum, ut Fílium suum pro nobis tradíderit//. Datus est enim pro ómnium//nostrum vita redimenda et a morte transláti fúimus, et ex morte ac peccáto//redémpti. Atque huius dispensatiónis scopum illústrat, dicens Christum factum//esse circumcisiónis minístrum pro veritáte. Nam quia Iudæórum paréntibus//promíserat Deus, benedictúrum se futúro ex ipsis sémine et astrórum cæléstium//instar multiplicatúrum, ídeo appáruit in carne, factúsque homo est, qui Deus//Verbúmque ipsúmmet erat, qui univérsam rem creátam consérvat, cunctísque//incolumitátem tríbuit útpote Deus. Venit autem in hunc mundum cum carne, non//tamen ut ei ministrarétur, sed ut ipse pótius, sicut ait, ministráret, animámque//suam pro multis redemptiónem tráderet.///Profécto fatebátur se maniféste venísse ut promíssa Israéli compléret. Aiébat//enim: Non sum missus nisi ad oves domus Israélis quæ períerant. Quámobrem//haud mendáciter Paulus ait minístrum illum fuísse circumcisiónis, ut promíssa//pátribus rata habéret, eiúsque rei causa tráditum fuísse a Deo Patre, atque ut//misericórdiam éthnici consequeréntur, quo et ipsi eum glorificárent tamquam//ómnium creatórem et opíficem, servatórem ac redemptórem. Idcírco dilatáta in//omnes supérna cleméntia, assúmpti sunt éthnici, et sapiéntiæ in Christo//mystérium a suo benignitátis scopo non aberrávit: salvátus est enim, loco eórum//qui excidérunt, univérsus mundus, Deo miseránte.
RESPONSORIUM
(Act 13, 46-47)
℟.//Vobis oportébat primum loqui verbum Dei, sed quóniam repéllitis illud, et//indígnos vos iudicátis ætérnæ vitæ,
*//Ecce convértimur ad gentes, allelúia.
℣.//Sic præcépit nobis Dóminus: Pósui te in lucem géntium.
*//Ecce//convértimur ad gentes, allelúia.
Oratio
Omnípotens sempitérne Deus, semper in nobis paschále pérfice//sacraméntum, ut, quos sacro baptísmate dignátus es renováre, sub tuæ//protectiónis auxílio multos fructus áfferant, et ad ætérnæ vitæ gáudia perveníre//concédas. Per Dóminum.
DOMINICA V PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
18, 21 — 19, 10
Nuptiæ Agni prædictæ
[18,21]//Sústulit unus ángelus fortis lápidem quasi molárem magnum et misit in//mare dicens: «Impetu sic mittétur Bábylon magna illa cívitas et ultra iam non//inveniétur.//[22]//Et vox citharœdórum et musicórum et tíbia canéntium et tuba non//audiétur in te ámplius, et omnis ártifex omnis artis non inveniétur in te ámplius,//et vox molæ non audiétur in te ámplius,//[23]//et lux lucérnæ non lucébit tibi ámplius,//et vox sponsi et sponsæ non audiétur in te ámplius, quia mercatóres tui erant//magnátes terræ, quia in venefíciis tuis erravérunt omnes gentes,//[24]//et in ea sanguis//prophetárum et sanctórum invéntus est et ómnium, qui interfécti sunt in terra!».///[19,1]//Post hæc audívi quasi vocem magnam turbæ multæ in cælo dicéntium://«Allelúia!//Salus et glória et virtus Deo nostro,//[2]//quia vera et iusta iudícia eius;//quia iudicávit de meretríce magna, quæ corrúpit terram in prostitutióne sua, et//vindicávit sánguinem servórum suórum de mánibus eius!».///[3]//Et íterum dixérunt: «Allelúia! Et fumus eius ascéndit in sǽcula//sæculórum!».///[4]//Et cecidérunt senióres vigínti quáttuor et quáttuor animália et adoravérunt//Deum sedéntem super thronum dicéntes: «Amen. Allelúia».///[5]//Et vox de throno exívit dicens://«Laudem dícite Deo nostro, omnes servi eius//et qui timétis eum, pusílli et magni!».///[6]//Et audívi quasi vocem turbæ magnæ et sicut vocem aquárum multárum et//sicut vocem tonítruum magnórum dicéntium://«Allelúia,//quóniam regnávit Dóminus, Deus noster omnípotens.//[7]//Gaudeámus et exsultémus et demus glóriam ei,//quia venérunt núptiæ Agni,//et uxor eius præparávit se.///[8]//Et datum est illi, ut coopériat se býssino splendénti mundum: býssinum//enim iustificatiónes sunt sanctórum».///[9]//Et dicit mihi: «Scribe: Beáti, qui ad cenam nuptiárum Agni vocáti sunt!». Et//dicit mihi: «Hæc verba Dei vera sunt».//[10]//Et cécidi ante pedes eius, ut adorárem//eum. Et dicit mihi: «Vide, ne féceris! Consérvus tuus sum et fratrum tuórum//habéntium testimónium Iesu. Deum adóra. Testimónium enim Iesu est spíritus//prophetíæ».
RESPONSORIUM
(Cf. Ap 14, 2; 19, 6; 12, 10; 19, 5)
℟.//Audívi vocem de cælo tamquam vocem tonítrui magni: Regnávit Deus//noster omnípotens;
*//Quia facta est salus et virtus et potéstas Christi eius,//allelúia.
℣.//Et vox de throno exívit dicens: Laudem dícite Deo nostro, omnes servi//eius, et qui timétis eum, pusílli et magni.
*//Quia facta est salus et virtus et//potéstas Christi eius, allelúia.
LECTIO ALTERA
Ex Sermónibus sancti Máximi Taurinénsis epíscopi
(Sermo 53, 1-2. 4: CCL 23, 214-216)
Christus est dies
Per resurrectiónem Christi aperítur tártarum, per neóphytos Ecclésiæ//innovátur terra, cælum per Sanctum Spíritum reserátur; apértum enim tártarum//reddit mórtuos, innováta terra gérminat resurgéntes, cælum reserátum súscipit//ascendéntes.///Dénique ascéndit latro in paradísum, sanctórum córpora ingrediúntur in//sanctam civitátem, ad vivos mórtui revertúntur; et proféctu quodam in//resurrectióne Christi ad altióra cuncta eleménta se tollunt.///Tártarum quos habet reddit ad súperos, terra quos sépelit mittit ad cælum,//cælum quos súscipit repræséntat ad Dóminum; et una eadémque operatióne//Salvatóris pássio élevat de imis, súscitat de terrénis, cóllocat in excélsis.///Resurréctio enim Christi defúnctis est vita, peccatóribus vénia, sanctis est//glória. Omnem ergo creatúram ad festivitátem resurrectiónis Christi prophéta//sanctus invítat; ait enim exsultándum in hac die quam fecit Dóminus et//lætándum.///Lux Christi dies est sine nocte, dies sine fine. Quod autem iste dies Christus//sit, Apóstolus dicit://*Nox præcéssit, dies autem appropinquávit. Præcéssit//, inquit,//*nox//, non séquitur, ut intéllegas, superveniénte Christi lúmine, diáboli ténebras//effugári et peccatórum obscúra non súbsequi; et iugi splendóre prætéritas//calígines depélli, subrepéntia delícta prohibéri.///Ipse est enim dies Fílius, cui Pater dies divinitátis suæ erúctat arcánum. Ipse,//inquam, est dies, qui ait per Salomónem://*Ego feci ut orirétur in cælo lumen//*indefíciens//.///Sicut ergo diem cæli nox omníno non séquitur, ita et Christi iustítiam//peccatórum ténebræ non sequúntur. Semper enim dies cæli splendet, lucet et//fulget, neque áliqua potest obscuritáte conclúdi; ita et lumen Christi semper//micat, rádiat, corúscat, nec áliqua potest delictórum calígine comprehéndi, unde//ait evangelísta Ioánnes://*Et lux in ténebris lucet, et ténebræ eam non//*comprehendérunt//.///Igitur, fratres, omnes in hac die sancta exsultáre debémus. Nullus se a//commúni lætítia peccatórum consciéntia súbtrahat, nullus a públicis votis//delictórum sárcina revocétur! Quamvis enim peccátor, in hac die de indulgéntia//non debet desperáre; est enim prærogatíva non parva. Si enim latro paradísum//méruit, cur non mereátur véniam christiánus?
RESPONSORIUM
(Ps 18 (19), 7 a)
℟.//Omnis pulchritúdo Dómini exaltáta est super sídera:
*//Spécies eius in//núbibus cæli, et nomen eius in ætérnum pérmanet, allelúia.
℣.//A fínibus cælórum egréssio eius, et occúrsus eius usque ad fines eórum.
*//Spécies eius in núbibus cæli, et nomen eius in ætérnum pérmanet, allelúia.
Oratio
Deus, per quem nobis et redémptio venit et præstátur adóptio, fílios//dilectiónis tuæ benígnus inténde, ut in Christo credéntibus et vera tribuátur//libértas et heréditas ætérna. Per Dóminum.
FERIA II HEBDOMADÆ V PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
19, 11-21
Verbi Dei victoria
Ego Ioánnes//[11]//vidi cælum apértum: et ecce equus albus; et, qui sedébat super//eum, vocabátur Fidélis et Verax, et in iustítia iúdicat et pugnat.///[12]//Oculi autem eius sicut flamma ignis, et in cápite eius diadémata multa,//habens nomen scriptum, quod nemo novit nisi ipse,//[13]//et vestítus veste aspérsa//sánguine, et vocátur nomen eius Verbum Dei.//[14]//Et exércitus, qui sunt in cælo,//sequebántur eum in equis albis, vestíti býssino albo mundo.//[15]//Et de ore ipsíus//procédit gládius acútus, ut in ipso percútiat gentes, et ipse//*reget eos in virga//*férrea//; et ipse calcat tórcular vini furóris iræ Dei omnipoténtis.//[16]//Et habet super//vestiméntum et super femur suum nomen scriptum: Rex regum et Dóminus//dominórum.///[17]//Et vidi unum ángelum stantem in sole, et clamávit voce magna dicens//ómnibus ávibus, quæ volábant per médium cæli: «Veníte, congregámini ad//cenam magnam Dei,//[18]//ut manducétis carnes regum et carnes tribunórum et carnes//fórtium et carnes equórum et sedéntium in ipsis et carnes ómnium liberórum ac//servórum et pusillórum ac magnórum».///[19]//Et vidi béstiam et reges terræ et exércitus eórum congregátos ad faciéndum//prœlium cum illo, qui sedébat super equum, et cum exércitu eius.//[20]//Et//apprehénsa est béstia et cum illa pseudoprophéta, qui fecit signa coram ipsa,//quibus sedúxit eos, qui accepérunt charactérem béstiæ et qui adórant imáginem//eius; vivi missi sunt hi duo in stagnum ignis ardéntis súlphure.//[21]//Et céteri occísi//sunt in gládio sedéntis super equum, qui procédit de ore ipsíus, et omnes aves//saturátæ sunt cárnibus eórum.
RESPONSORIUM
(Ap 19, 13. 15 c. 16)
℟.//Vestítus erat veste aspérsa sánguine, et vocátur nomen eius Verbum Dei;
*//Ipse calcat tórcular vini furóris iræ Dei omnipoténtis, allelúia.
℣.//Habet super vestiméntum et super femur suum nomen scriptum: Rex//regum et Dóminus dominórum.
*//Ipse calcat tórcular vini furóris iræ Dei//omnipoténtis, allelúia.
LECTIO ALTERA
Ex Oratiónibus sancti Gregórii Nysséni epíscopi
(Oratio 1 in Christi resurrectionem: PG 46, 603-606. 626-627)
Primogenitus novæ creationis
Venit vitæ regnum, et solútum est mortis impérium. Appáruit ália generátio,//ália vita, álius vivéndi modus, ipsíus natúræ nostræ commutátio. Quænam//generátio?//*Quæ non ex sanguínibus, neque ex voluntáte viri, neque ex voluntáte//*carnis, sed ex Deo facta est//.///Cuínam, ínquies, hoc fíeri potest? Audi, nam paucis explicábo. Fetus hic per//fidem concípitur, per baptísmatis regeneratiónem in lucem éditur, nutrícem habet//Ecclésiam, huius doctrínam et institúta sugit tamquam úbera, illi cæléstis panis//est cibus; ætátis perféctio est sublímis vivéndi rátio; núptiæ, consuetúdo//sapiéntiæ; líberi, spes; domus, regnum; heréditas et opuléntia, delíciæ paradísi;//finis, non mors sed vita illa, quæ dignis paráta est, beatíssima et sempitérna.///*Hæc est dies illa, quam fecit Dóminus//, a diébus illis longe divérsa, qui mundi//procreatiónis inítio sunt constitúti, quos témporis cursus dimetítur. Alteríus hæc//est procreatiónis inítium. In hac enim die cælum novum facit Deus et terram//novam, ut ait Prophéta. Ecquod cælum? Firmaméntum eius quæ in Christo est//fídei. Ecquam terram? Cor bonum, inquam, ut dixit Dóminus, terram quæ bibit//super se veniéntem imbrem, et spicam multíplicem parit.///In hac creatióne, sol quidem est vita munda; stellæ, virtútes; aer, præclára//conversátio; mare,//*altitúdo divitiárum sapiéntiæ et sciéntiæ?//herbæ et gérmina,//bona doctrína, divináque documénta, quæ pópulus páscuæ, hoc est, Dei grex//carpit, atque depáscitur; árbores feréntes fructum, mandatórum observátio.///In hac die verus homo procreátur ad imáginem et similitúdinem Dei. Annon//mundus tibi fit hoc princípium,//*Hæc dies, quam fecit Dóminus//? Quam neque//diem esse dicit prophéta diébus áliis, neque noctem áliis nóctibus símilem?///Sed quod in hac grátia præstantíssimum est, nondum explicávimus. Hæc//mortis dolóres dissólvit. Hæc mortuórum primogénitum édidit.///*Ascéndo//, inquit,//*ad Patrem meum et Patrem vestrum, Deum meum et Deum//*vestrum//. O núntium præclárum et bonum! Qui pro nobis factus est homo, is cum//sit Unigénitus, quo nos fratres effíciat suos, se hóminem ad verum Patrem//addúcit, ut per se ipsum omnes cognátos secum trahat.
RESPONSORIUM
(1 Cor 15, 21-22; 2 Petr 3, 13 a)
℟.//Per hóminem mors, et per hóminem resurréctio mortuórum;
*//Et sicut in//Adam omnes moriúntur, ita et in Christo omnes vivificabúntur, allelúia.
℣.//Novos cælos et terram novam secúndum promíssum ipsíus exspectámus.
*//Et sicut in Adam omnes moriúntur, ita et in Christo omnes vivificabúntur,//allelúia.
Oratio
Deus, qui fidélium mentes uníus éfficis voluntátis, da pópulis tuis id amáre//quod prǽcipis, id desideráre quod promíttis, ut, inter mundánas varietátes, ibi//nostra fixa sint corda, ubi vera sunt gáudia. Per Dóminum.
FERIA III HEBDOMADÆ V PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
20, 1-15
Ultima pugna draconis
Ego Ioánnes//[1]//vidi ángelum descendéntem de cælo habéntem clavem abýssi//et caténam magnam in manu sua.//[2]//Et apprehéndit dracónem, serpéntem//antíquum, qui est Diábolus et Sátanas, et ligávit eum per annos mille,//[3]//et misit//eum in abýssum et clausit et signávit super illum, ut non sedúcat ámplius gentes,//donec consumméntur mille anni; post hæc opórtet illum solvi módico témpore.//[4]//Et vidi thronos, et sedérunt super eos, et iudícium datum est illis; et ánimas//decollatórum propter testimónium Iesu et propter verbum Dei, et qui non//adoravérunt béstiam neque imáginem eius nec accepérunt charactérem in//fróntibus et in mánibus suis; et vixérunt et regnavérunt cum Christo mille annis.//[5]//Céteri mortuórum non vixérunt, donec consumméntur mille anni. Hæc est//resurréctio prima.//[6]//Beátus et sanctus, qui habet partem in resurrectióne prima! In//his secúnda mors non habet potestátem, sed erunt sacerdótes Dei et Christi et//regnábunt cum illo mille annis.///[7]//Et cum consummáti fúerint mille anni, solvétur Sátanas de cárcere suo//[8]//et//exíbit sedúcere gentes, quæ sunt in quáttuor ángulis terræ, Gog et Magog,//congregáre eos in prœlium, quorum númerus est sicut aréna maris.//[9]//Et//ascendérunt super latitúdinem terræ et circumiérunt castra sanctórum et//civitátem diléctam. Et descéndit ignis de cælo et devorávit eos;//[10]//et Diábolus, qui//seducébat eos, missus est in stagnum ignis et súlphuris, ubi et béstia et//pseudoprophéta, et cruciabúntur die ac nocte in sǽcula sæculórum.///[11]//Et vidi thronum magnum cándidum et sedéntem super eum, a cuius aspéctu//fugit terra et cælum, et locus non est invéntus eis.//[12]//Et vidi mórtuos, magnos et//pusíllos, stantes in conspéctu throni; et libri apérti sunt. Et álius liber apértus est,//qui est vitæ; et iudicáti sunt mórtui ex his, quæ scripta erant in libris secúndum//ópera ipsórum.//[13]//Et dedit mare mórtuos, qui in eo erant, et mors et inférnus//dedérunt mórtuos, qui in ipsis erant; et iudicáti sunt sínguli secúndum ópera//ipsórum.//[14]//Et mors et inférnus missi sunt in stagnum ignis. Hæc mors secúnda//est, stagnum ignis.//[15]//Et si quis non est invéntus in libro vitæ scriptus, missus est//in stagnum ignis.
RESPONSORIUM
(1 Cor 15, 25. 26; cf. Ap 20, 13 a. 14 b)
℟.//Opórtet Christum regnáre, donec ponat omnes inimícos sub pédibus//eius.
*//Novíssima autem inimíca destruétur mors, allelúia.
℣.//Tunc mors et inférnus dabunt mórtuos suos, et inférnus et mors proiciéntur//in stagnum ignis.
*//Novíssima autem inimíca destruétur mors, allelúia.
LECTIO ALTERA
Ex Commentário sancti Cyrílli Alexandríni epíscopi in Evangélium Ioánnis
(Lib. 10, 2: PG 74, 331-334)
Ego sum vitis, vos palmites
Quod opórteat dilectióni erga se inhærére, et quantum ex eo quod ei//coniúncti sumus cómmodi nobis evéniat volens osténdere, vitem quidem//Dóminus seípsum esse dicit; qui autem ei sunt uníti, atque ínsiti quodámmodo et//infíxi, et iam facti sunt natúræ ipsíus consórtes, participáto nempe Sancto Spíritu//(sanctus enim Christi Spíritus nos ei coniúngit), hos palmítibus cómparat.///Eórum enim, qui ad vitem accédunt, adhǽsio voluntátis est atque propósiti;//eius autem coniúnctio nobíscum, afféctus et habitúdinis. Ex bono quippe//propósito nos ad Christum accéssimus per fidem; genus autem ipsíus facti//sumus, adoptiónis dignitátem ab eo consecúti. Etenim, iuxta sanctum Paulum,//*qui adhǽret Dómino, unus spíritus est//.///Sicut ergo álibi per vocem Prophétæ basis et fundaméntum nominátus est//(super ipsum enim nos ædificámur, et lápides nuncupáti sumus vivéntes ac//spiritáles in sacerdótium sanctum, in habitáculum Dei in Spíritu, nec álio modo//póssumus in hoc ædificári, nisi Christus nobis fundaméntum fúerit), hic quoque//eódem sensu vitem seípsum esse ait, pálmitum, qui ex ea sunt, quasi matrem et//alúmnam.///Regeneráti enim sumus ex ipso et in ipso, in Spíritu, ad feréndum fructum//vitæ, non véteris illíus et exsolétæ, sed eius quæ novitáte vitæ constat et erga//ipsum caritáte. Conservámur autem in esse, ipsi quodámmodo insérti, et trádito//nobis sancto mandáto mórdicus inhæréntes, et nobilitátis bonum serváre//studéntes, id est, non sinéntes prorsus inhabitántem in nobis Spíritum vel//mínimum contristári, per quem habitáre in nobis Deus intellégitur.///Quómodo enim simus in Christo, et is in nobis, ipse nobis sápiens Ioánnes//osténdit, dicens://*In hoc cognóscimus quóniam in eo manémus, et ipse in nobis,//*quóniam de Spíritu suo dedit nobis//.///Quemádmodum enim radix naturálem suam qualitátem palmítibus impértit,//sic unigénitum Dei Verbum Dei ac Patris suǽque natúræ quandam véluti//cognatiónem sanctis ínserit, Spíritum lárgiens iis potíssimum qui uníti sunt ei per//fidem, et omnímodam sanctitátem, eósque ad pietátem alit, omnísque virtútis ac//bonitátis cognitiónem in iis operátur.
RESPONSORIUM
(Io 15, 4. 16 b)
℟.//Manéte in me et ego in vobis:
*//Sicut palmes non potest ferre fructum a//semetípso, nisi mánserit in vite, sic nec vos, nisi in me manséritis, allelúia.
℣.//Ego pósui vos, ut eátis et fructum afferátis et fructus vester máneat.
*//Sicut//palmes non potest ferre fructum a semetípso, nisi mánserit in vite, sic nec vos,//nisi in me manséritis, allelúia.
Oratio
Deus, qui ad ætérnam vitam in Christi resurrectióne nos réparas, da pópulo//tuo fídei speíque constántiam, ut non dubitémus implénda, quæ te nóvimus//auctóre promíssa. Per Dóminum.
FERIA IV HEBDOMADÆ V PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
21, 1-8
Ierusalem nova
Ego Ioánnes//[1]//vidi cælum novum et terram novam; primum enim cælum et//prima terra abiérunt, et mare iam non est.//[2]//Et civitátem sanctam Ierúsalem//novam vidi descendéntem de cælo a Deo, parátam sicut sponsam ornátam viro//suo.//[3]//Et audívi vocem magnam de throno dicéntem: «//*Ecce tabernáculum//Dei//cum homínibus!//*Et habitábit cum eis, et ipsi pópuli eius erunt, et//ipse Deus cum//eis erit eórum Deus,//[4]//*et abstérget omnem lácrimam//ab óculis eórum, et mors//ultra non erit, neque luctus neque clamor neque dolor erit ultra, quia prima//abiérunt».///[5]//Et dixit, qui sedébat super throno: «Ecce nova fácio ómnia». Et dicit://«Scribe: Hæc verba fidélia sunt et vera».//[6]//Et dixit mihi: «Facta sunt! Ego sum//Alpha//et//Omega//, princípium et finis. Ego sitiénti dabo de fonte aquæ vivæ gratis.//[7]//Qui vícerit, hereditábit hæc, et//*ero illi Deus, et ille erit mihi fílius//.//[8]//Tímidis//autem et incrédulis et exsecrátis et homicídis et fornicatóribus et venéficis et//idololátris et ómnibus mendácibus, pars illórum erit in stagno ardénti igne et//súlphure, quod est mors secúnda».
RESPONSORIUM
(Ap 21, 3 b. 4)
℟.//Ecce tabernáculum Dei cum homínibus, et habitábit cum eis:
*//Et//abstérget Deus omnem lácrimam ab óculis eórum, allelúia.
℣.//Mors ultra non erit, neque luctus, neque clamor, neque dolor erit ultra, quia//prima abiérunt.
*//Et abstérget Deus omnem lácrimam ab óculis eórum, allelúia.
LECTIO ALTERA
Ex Epístola ad Diognétum
(Nn. 5-6: Funk 1, 317-321)
Christiani in mundo
Christiáni neque regióne neque sermóne neque vitæ institútis distíncti a//céteris sunt homínibus. Nam neque civitátes próprias íncolunt, neque sermóne//utúntur quodam insólito, neque vitam degunt insignítam. Neque vero cogitatióne//quadam et hóminum curiosórum sollicitúdine hæc disciplína ab iis est invénta,//neque dógmati humáno patrocinántur, sicut nonnúlli.///Incoléntes autem civitátes et græcas et bárbaras, prout cuiúsque sors tulit, et//indigenárum institúta sequéntes in vestítu victúque ac réliquo vivéndi génere,//mirábilem et ómnium consénsu incredíbilem vitæ suæ statum propónunt. Pátrias//hábitant próprias, sed tamquam inquilíni; ómnia cum áliis habent commúnia//tamquam cives, et ómnia patiúntur tamquam peregríni; omnis peregrína régio//eórum est pátria, et omnis pátria peregrína. Uxóres ducunt ut omnes, líberos//prócreant; sed non abíciunt fetus. Mensam commúnem habent, non lectum.///In carne sunt, sed non secúndum carnem vivunt. In terra degunt, sed in cælo//civitátem suam habent. Obsequúntur légibus constitútis, et suo vitæ génere//súperant leges. Amant omnes, et omnes eos persequúntur. Ignorántur, et//condemnántur; morte afficiúntur, et vivificántur. Mendíci sunt, et ditant multos;//ómnibus rebus índigent, et ómnia illis redúndant. Dedecorántur, et inter dedécora//afficiúntur glória; fama eórum lacerátur, et iustítiæ eórum testimónium//perhibétur. Obiurgántur, et benedícunt; contumelióse tractántur, et honórem//déferunt. Cum bonum fáciant, tamquam ímprobi puniúntur; dum puniúntur,//gaudent, tamquam vivificéntur. Iudǽi advérsus eos tamquam alienígenas bellum//gerunt et gentíles eos persequúntur; atque causam inimicitiárum dícere osóres//néqueunt.///Ut autem simplíciter dicam: quod est in córpore ánima, hoc sunt in mundo//christiáni. Dispérsa est per ómnia córporis membra ánima; et christiáni per//mundi civitátes. Hábitat quidem in córpore ánima, sed non est e córpore; et//christiáni in mundo hábitant, sed non sunt e mundo. Invisíbilis ánima in visíbili//custodítur córpore; et christiáni conspiciúntur quidem in mundo degéntes, sed//invisíbilis est eórum píetas. Odio et bello ánimam caro proséquitur nulla affécta//iniúria, quia voluptátibus frui prohibétur; odit et christiános mundus nulla//afféctus iniúria, quia voluptátibus repúgnant.///Anima carnem amat, quæ ipsam odit, et membra; et christiáni osóres amant.//Inclúsa quidem est ánima córpore, sed ipsa cóntinet corpus; et christiáni//detinéntur quidem in mundo tamquam in custódia, sed ipsi cóntinent mundum.//Immortális ánima in mortáli tabernáculo hábitat; et christiáni peregrinántur in//corruptibílibus, cæléstem incorruptibilitátem exspectántes. Anima cibis et//potiónibus male tractáta fit mélior; et christiáni supplíciis affécti cotídie número//crescunt. In tanta eos statióne pósuit Deus, quam nefas est iis defúgere.
RESPONSORIUM
(Io 8, 12 b; Eccli 24, 25)
℟.//Ego sum lux mundi;
*//Qui séquitur me, non ámbulat in ténebris, sed//habébit lumen vitæ, allelúia.
℣.//In me grátia omnis viæ et veritátis, in me omnis spes vitæ et virtútis.
*//Qui//séquitur me, non ámbulat in ténebris, sed habébit lumen vitæ, allelúia.
Oratio
Deus, innocéntiæ restitútor et amátor, dírige ad te tuórum corda famulórum,//ut, quos de incredulitátis ténebris liberásti, numquam a tuæ veritátis luce//discédant. Per Dóminum.
FERIA V HEBDOMADÆ V PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
21, 9-27
Visio Ierusalem cælestis, sponsæ Agni
[9]//Venit unus de septem ángelis habéntibus septem phíalas plenas septem//plagis novíssimis et locútus est mecum dicens: «Veni, osténdam tibi sponsam//uxórem Agni».//[10]//Et sústulit me in spíritu super montem magnum et altum et//osténdit mihi civitátem sanctam Ierúsalem descendéntem de cælo a Deo,//[11]//habéntem claritátem Dei; lumen eius símile lápidi pretiosíssimo, tamquam//lápidi iáspidi, in modum crystálli;//[12]//et habébat murum magnum et altum et//habébat//*portas//duódecim et super portas ángelos duódecim et//*nómina//inscrípta,//quæ sunt duódecim//*tríbuum filiórum Israel//.//[13]//*Ab oriénte portæ tres et ab//*aquilóne portæ tres et ab austro portæ tres et ab occásu portæ tres//;//[14]//et murus//civitátis habens fundaménta duódecim, et super ipsis duódecim nómina//duódecim apostolórum Agni.///[15]//Et, qui loquebátur mecum, habébat mensúram arúndinem áuream, ut//metirétur civitátem et portas eius et murum eius.//[16]//Et cívitas in quadro pósita est,//et longitúdo eius tanta est quanta et latitúdo. Et mensus est civitátem arúndine//per stádia duódecim mília; longitúdo et latitúdo et altitúdo eius æquáles sunt.//[17]//Et//mensus est murum eius centum quadragínta quáttuor cubitórum, mensúra//hóminis, quæ est ángeli.//[18]//Et erat structúra muri eius ex iáspide, ipsa vero cívitas//aurum mundum símile vitro mundo.//[19]//Fundaménta muri civitátis omni lápide//pretióso ornáta: fundaméntum primum iaspis, secúndus sapphírus, tértius//chalcedónius, quartus smarágdus,//[20]//quintus sárdonyx, sextus sárdinus, séptimus//chrysólithus, octávus berýllus, nonus topázius, décimus chrysóprasus,//undécimus hyacínthus, duodécimus amethýstus.///[21]//Et duódecim portæ duódecim margarítæ sunt, et síngulæ portæ erant ex//síngulis margarítis. Et platéa civitátis aurum mundum tamquam vitrum//perlúcidum.///[22]//Et templum non vidi in ea: Dóminus enim, Deus omnípotens, templum//illíus est, et Agnus.//[23]//Et cívitas non eget sole neque luna, ut lúceant ei, nam//cláritas Dei illuminávit eam, et lucérna eius est Agnus.//[24]//Et ambulábunt gentes//per lumen eius, et reges terræ áfferunt glóriam suam in illam;//[25]//et portæ eius non//claudéntur per diem, nox enim non erit illic;//[26]//et áfferent glóriam et divítias//géntium in illam.//[27]//Nec intrábit in ea áliquid coinquinátum et fáciens//abominatiónem et mendácium, nisi qui scripti sunt in libro vitæ Agni.
RESPONSORIUM
(Cf. Ap 21, 21; Tob 13, 17. 18. 11)
℟.//Platéæ tuæ, Ierúsalem, sternéntur auro mundo, et cantábitur in te cánticum//lætítiæ;
*//Et per omnes vicos tuos ab univérsis dicétur: Allelúia.
℣.//Luce spléndida fulgébis, et omnes fines terræ adorábunt te.
*//Et per omnes//vicos tuos ab univérsis dicétur: Allelúia.
LECTIO ALTERA
Ex Tractátibus sancti Gaudéntii Brixiénsis epíscopi
(Tract. 2: CSEL 68, 26. 29-30)
Eucharistia, Pascha Domini
Unus pro ómnibus mórtuus est; et idem per síngulas Ecclesiárum domos, in//mystério panis ac vini, réficit immolátus, vivíficat créditus, consecrántes//sanctíficat consecrátus.///Hæc Agni caro, hic sanguis est. Panis enim, qui de cælo descéndit, ait://*Panis,//*quem ego dabo, caro mea est pro sǽculi vita//. Recte étiam vini spécie sanguis//eius exprímitur, qui cum ipse in Evangélio dicit://*Ego sum vitis vera//, satis//declárat sánguinem suum esse omne vinum, quod in figúra passiónis eius//offértur; unde beatíssimus patriárcha Iacob de Christo prophetáverat, dicens://*Lavábit in vino stolam suam, et in sánguine uvæ amíctum suum//. Stolam quippe//nostri córporis, induméntum suum, próprio erat sánguine ablutúrus.///Ipse ígitur naturárum creátor et dóminus, qui prodúcit de terra panem, de//pane rursus (quia et potest et promísit) éfficit próprium corpus; et, qui de aqua//vinum fecit, fecit et de vino sánguinem suum.///*Pascha est//, inquit,//*Dómini//: hoc est tránsitus Dómini; ne terrénum putes quod//cæléste efféctum est per eum qui transit in illud, et fecit illud suum corpus et//sánguinem.///Quod áccipis, corpus est illíus panis cæléstis, et sanguis est illíus sacræ vitis.//Nam, cum panem consecrátum et vinum discípulis suis porrígeret, sic ait://*Hoc//*est corpus meum; hic est sanguis meus//. Credámus, quæso, cui credídimus; nescit//mendácium véritas.///Ideo cum de córpore suo manducándo et sánguine suo bibéndo turbis//loquerétur stupéntibus ac mussitántibus://*Durus est hic sermo, et quis eum potest//*audíre?//ut abstérgeret per ignem cæléstem eas cogitatiónes, quas vitándas esse//prædíxi, sic adiécit://*Spíritus est qui vivíficat, nam caro nihil prodest. Verba, quæ//*ego locútus sum vobis, spíritus et vita sunt//.
RESPONSORIUM
(Io 6, 57; Lc 22, 19 b)
℟.//Misit me vivens Pater, et ego vivo propter Patrem;
*//Et qui mandúcat me,//vivet propter me, allelúia.
℣.//Hoc est corpus meum, quod pro vobis datur.
*//Et qui mandúcat me, vivet//propter me, allelúia.
Oratio
Deus, cuius grátia iusti ex ímpiis et beáti effícimur ex míseris, adésto//opéribus tuis, adésto munéribus, ut, quibus inest fídei iustificátio, non desit//perseverántiæ fortitúdo. Per Dóminum.
FERIA VI HEBDOMADÆ V PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
22, 1-9
Fluvius aquæ vitæ
[1]//Et osténdit mihi ángelus flúvium aquæ vitæ spléndidum tamquam//crystállum, procedéntem de throno Dei et Agni.//[2]//*In médio//platéæ eius et//*flúminis//*ex utráque parte lignum vitæ//áfferens fructus duódecim,//*per menses//síngulos//reddens//*fructum suum, et fólia//ligni//*ad sanitátem//géntium.//[3]//Et omne maledíctum//non erit ámplius. Et thronus Dei et Agni in illa erit; et servi eius sérvient illi//[4]//et//vidébunt fáciem eius, et nomen eius in fróntibus eórum.//[5]//Et nox ultra non erit, et//non egent lúmine lucérnæ neque lúmine solis, quóniam Dóminus Deus//illuminábit super illos, et regnábunt in sǽcula sæculórum.///[6]//Et dixit mihi: «Hæc verba fidelíssima et vera sunt, et Dóminus, Deus//spirítuum prophetárum, misit ángelum suum osténdere servis suis, quæ opórtet//fíeri cito.//[7]//Et ecce vénio velóciter. Beátus, qui servat verba prophetíæ libri//huius».///[8]//Et ego Ioánnes, qui audívi et vidi hæc. Et postquam audíssem et vidíssem,//cécidi, ut adorárem ante pedes ángeli, qui mihi hæc ostendébat.//[9]//Et dicit mihi://«Vide, ne féceris. Consérvus tuus sum et fratrum tuórum prophetárum et eórum,//qui servant verba libri huius; Deum adóra».
RESPONSORIUM
(Ap 22, 5. 3 b)
℟.//Nox ultra non erit, quóniam Dóminus Deus illuminábit super servos//suos;
*//Et regnábunt in sǽcula sæculórum, allelúia.
℣.//Thronus Dei et Agni in civitáte sancta erit, et servi eius sérvient illi.
*//Et//regnábunt in sǽcula sæculórum, allelúia.
LECTIO ALTERA
Ex Sermónibus beáti Isaac abbátis monastérii de Stella
(Sermo 42: PL 194, 1831-1832)
Primogenitus in multis fratribus
Sícuti uníus hóminis caput et corpus, ipse unus homo, sic Fílius ille Vírginis,//et elécta eius membra, ipse unus homo et unus hóminis Fílius.//*Totus//, inquit//Scriptúra,//*et ínteger Christus caput et corpus//; síquidem ómnia simul membra//unum corpus, quod cum suo cápite unus hóminis Fílius, qui cum Dei Fílio unus//Dei Fílius, qui et ipse cum Deo unus Deus.///Ergo et totum corpus cum cápite hóminis Fílius et Dei Fílius, et Deus. Unde//est et illud://*Volo, Pater, ut, sicut ego et tu unum sumus, ita et isti unum sint//*nobíscum//.///Itaque secúndum hunc in Scriptúris sensum célebrem, nec sine cápite corpus,//nec sine córpore caput; nec sine Deo caput et corpus, totus Christus.///Itaque et ómnia cum Deo unus Deus; sed Fílius Dei cum Deo naturáliter, et//cum ipso Fílius hóminis personáliter, cum quo suum corpus sacramentáliter.///Fidélia ígitur et rationabília Christi membra dícere se veráciter possunt hoc,//quod est ipse, étiam Dei Fílium, ac Deum. Sed quod ipse natúra, hoc ipsa//consórtio; quod ipse plenitúdine, hoc ipsa participatióne; dénique quod Dei//Fílius generatióne, hoc eius membra adoptióne, sicut scriptum est://*Accepístis//*Spíritum adoptiónis filiórum, in quo clamámus: Abba, Pater//.///Iuxta quem Spíritum//*dedit eis potestátem fílios Dei fíeri//, ut seléctim//doceántur ab eo, qui//*primogénitus//est//*in multis frátribus//, dícere://*Pater noster,//*qui es in cælis//. Et álibi://*Ascéndo ad Patrem meum et Patrem vestrum//.///Quo enim Spíritu de útero Vírginis natus est hóminis Fílius caput nostrum,//eo renáscimur de fonte baptísmatis, fílii Dei, corpus suum. Et sicut ille absque//omni peccáto, sic et nos in remissiónem ómnium peccatórum.///Sicut enim totíus córporis ómnia peccáta super lignum in córpore carnis//portávit, sic spiritáli córpori, ut nullum ei peccátum imputétur, per regeneratiónis//grátiam donávit, sicut scriptum est://*Beátus vir, cui non imputávit Dóminus//*peccátum//. Beátus iste vir Christus procul dúbio est, qui, secúndum quod caput//Christi Deus est, peccáta remíttit; cui, secúndum quod caput córporis homo unus//est, nihil remíttitur; secúndum vero quod cápitis corpus plures, nihil imputátur.///Iustus in seípso, et iustíficans seípsum ipse. Solus Salvátor, solus salvátus;//qui in córpore suo super lignum pértulit, quod de córpore suo per aquam ábstulit.//Iterum per lignum et aquam salvans,//*Agnus Dei, qui tollit//, quæ pértulit,//*peccáta//*mundi//, sacérdos et sacrifícium, et Deus, qui, se sibi ófferens, se per se sibi, sicut//Patri et Spirítui Sancto, reconciliávit.
RESPONSORIUM
(Rom 12, 5; Col 2, 9-10 a; 1, 18)
℟.//Multi unum corpus sumus in Christo, sínguli autem alter alteríus//membra,
*//In ipso inhábitat omnis plenitúdo divinitátis corporáliter, et estis in//illo repléti, allelúia.
℣.//Ipse est caput córporis Ecclésiæ, qui est princípium, primogénitus ex//mórtuis, ut sit in ómnibus ipse primátum tenens.
*//In ipso inhábitat omnis//plenitúdo divinitátis corporáliter, et estis in illo repléti, allelúia.
Oratio
Tríbue nobis, quǽsumus, Dómine, mystériis paschálibus conveniénter aptári,//ut, quæ lætánter exséquimur, perpétua virtúte nos tueántur et salvent. Per//Dóminum.
SABBATO HEBDOMADÆ V PASCHÆ
Ad Officium lectionis
LECTIO PRIOR
De libro Apocalýpsis beáti Ioánnis apóstoli
22, 10-21
Attestatio spei nostræ
[10]//Dicit mihi Ioánni ángelus: «Ne signáveris verba prophetíæ libri huius;//tempus enim prope est!//[11]//Qui nocet, nóceat adhuc, et, qui sórdidus est, sordéscat//adhuc, et iustus iustítiam fáciat adhuc, et sanctus sanctificétur adhuc.///[12]//Ecce vénio cito, et merces mea mecum est, réddere unicuíque sicut opus//eius est.//[13]//Ego//*Alpha//et//*Omega//, primus et novíssimus, princípium et finis.//[14]//Beáti, qui lavant stolas suas, ut sit potéstas eórum super lignum vitæ, et portis//intrent in civitátem.//[15]//Foris canes et venéfici et impudíci et homicídæ et idólis//serviéntes et omnis, qui amat et facit mendácium!///[16]//Ego Iesus misi ángelum meum testificári vobis hæc super ecclésiis. Ego//sum radix et genus David, stella spléndida matutína».///[17]//Et Spíritus et sponsa dicunt: «Veni!». Et, qui audit, dicat: «Veni!». Et, qui//sitit, véniat; qui vult, accípiat aquam vitæ gratis.///[18]//Contéstor ego omni audiénti verba prophetíæ libri huius: Si quis apposúerit//ad hæc, appónet Deus super illum plagas scriptas in libro isto;//[19]//et si quis//abstúlerit de verbis libri prophetíæ huius, áuferet Deus partem eius de ligno vitæ//et de civitáte sancta, de his, quæ scripta sunt in libro isto.///[20]//Dicit, qui testimónium pérhibet istórum: «Etiam, vénio cito». «Amen. Veni,//Dómine Iesu!».//[21]//Grátia Dómini Iesu cum ómnibus.
RESPONSORIUM
(Ap 22, 16 b. 17 ab. 20 c; Is 55, 1 a. 3 a)
℟.//Ego sum radix et genus David, stella spléndida matutína; et Spíritus et//Sponsa dicunt: Veni;
*//Et qui audit dicat: Veni. Amen. Veni, Dómine Iesu,//allelúia.
℣.//Omnes sitiéntes, veníte ad aquas; inclináte aurem vestram et veníte ad//me.
*//Et qui audit dicat: Veni. Amen. Veni, Dómine Iesu, allelúia.
LECTIO ALTERA
Ex Enarratiónibus sancti Augustíni epíscopi in Psalmos
(Ps 148, 1-2: CCL 40, 2165-2166)
Alleluia paschale
Meditátio præséntis vitæ nostræ in laude Dei esse debet, quia exsultátio//sempitérna futúræ nostræ vitæ, laus Dei erit; et nemo potest idóneus fíeri futúræ//vitæ, qui non se ad illam modo exercúerit. Modo ergo laudámus Deum, sed et//rogámus Deum. Laus nostra lætítiam habet, orátio gémitum. Promíssum est enim//nobis áliquid quod nondum habémus; et quia verax est qui promísit, in spe//gaudémus; quia tamen nondum habémus, in desidério gémimus. Bonum est//nobis perseveráre in desidério, donec véniat quod promíssum est, et tránseat//gémitus, succédat sola laudátio.///Propter hæc duo témpora, unum quod nunc est in tentatiónibus et//tribulatiónibus huius vitæ, álterum quod tunc erit in securitáte et exsultatióne//perpétua, institúta est nobis étiam celebrátio duórum témporum, ante Pascha, et//post Pascha. Illud quod est ante Pascha, signíficat tribulatiónem in qua modo//sumus; quod vero nunc ágimus post Pascha, signíficat beatitúdinem in qua//póstea érimus. Ante Pascha ergo quod celebrámus, hoc et ágimus; post Pascha//autem quod celebrámus, significámus quod nondum tenémus. Proptérea illud//tempus in ieiúniis et oratiónibus exercémus; hoc vero tempus relaxátis ieiúniis in//láudibus ágimus. Hoc est enim://*Allelúia//, quod cantámus.///In cápite enim nostro nobis utrúmque figurátum est, utrúmque demonstrátum//est. Pássio Dómini osténdit nobis vitam præséntis necessitátis, quia opórtet//laboráre et tribulári et ad extrémum mori; resurréctio vero et clarificátio Dómini//osténdit nobis vitam quam acceptúri sumus.///Nunc ergo, fratres, exhortámur vos ut laudétis Deum; et hoc est quod nobis//omnes dícimus, quando dícimus://*Allelúia//. Laudáte Dóminum, dicis tu álteri,//dicit ipse tibi; cum se omnes exhortántur, omnes fáciunt quod hortántur. Sed//laudáte de totis vobis; id est, ut non sola lingua et vox vestra laudet Deum, sed et//consciéntia vestra, vita vestra, facta vestra.///Etenim laudámus modo in ecclésia quando congregámur; cum quisque//discédit ad própria, quasi cessat laudáre Deum. Non cesset bene vívere, et//semper laudat Deum. Tunc désinis laudáre Deum, quando a iustítia, et ab eo//quod illi placet, declínas. Nam si a vita bona numquam declínes, lingua tua tacet,//vita tua clamat; et aures Dei ad cor tuum. Quómodo enim aures nostræ ad voces//nostras, sic aures Dei ad cogitatiónes nostras.
RESPONSORIUM
(Io 16, 20 b)
℟.//Tristítia vestra
*//Vertétur in gáudium, allelúia.
℣.//Mundus autem gaudébit, vos contristabímini; sed tristítia vestra.
*//Vertétur//in gáudium, allelúia.
Oratio
Omnípotens ætérne Deus, qui nobis regeneratióne baptísmatis cæléstem//vitam conférre dignátus es, præsta, quǽsumus, ut, quos immortalitátis éfficis//iustificándo capáces, usque ad plenitúdinem glóriæ, te moderánte, pervéniant.//Per Dóminum.
DOMINICA VI PASCHÆ
Ad Officium lectionis
LECTIO PRIOR
Incipit Epístola prima beáti Ioánnis apóstoli
1, 1 - 10
Verbum vitæ et lux Dei
[1,1]//Quod fuit ab inítio, quod audívimus, quod vídimus óculis nostris, quod//perspéximus, et manus nostræ contrectavérunt de verbo vitæ//[2]//— et vita appáruit,//et vídimus et testámur et annuntiámus vobis vitam ætérnam, quæ erat coram//Patre et appáruit nobis —//[3]//quod vídimus et audívimus, annuntiámus et vobis, ut//et vos communiónem habeátis nobíscum. Commúnio autem nostra est cum Patre//et cum Fílio eius Iesu Christo.//[4]//Et hæc scríbimus nos, ut gáudium nostrum sit//plenum.//[5]//Et hæc est annuntiátio, quam audívimus ab eo et annuntiámus vobis,//quóniam Deus lux est, et ténebræ in eo non sunt ullæ.///[6]//Si dixérimus quóniam communiónem habémus cum eo et in ténebris//ambulámus, mentímur et non fácimus veritátem;//[7]//si autem in luce ambulémus,//sicut ipse est in luce, communiónem habémus ad ínvicem, et sanguis Iesu Fílii//eius mundat nos ab omni peccáto.///[8]//Si dixérimus quóniam peccátum non habémus, nosmetípsos sedúcimus, et//véritas in nobis non est.//[9]//Si confiteámur peccáta nostra, fidélis est et iustus, ut//remíttat nobis peccáta et emúndet nos ab omni iniustítia.//[10]//Si dixérimus quóniam//non peccávimus, mendácem fácimus eum, et verbum eius non est in nobis.
RESPONSORIUM
(1 Io 1, 2; 5, 20 a. c)
℟.//Vita appáruit, et vídimus et testámur et annuntiámus vobis vitam//ætérnam:
*//Quæ vita erat coram Patre et appáruit nobis, allelúia.
℣.//Scimus quóniam Fílius Dei venit: hic est qui verus est, Deus et vita//ætérna.
*//Quæ vita erat coram Patre et appáruit nobis, allelúia.
LECTIO ALTERA
Ex Commentário sancti Cyrílli Alexandríni epíscopi in Epístolam secúndam ad//Corínthios
(Cap. 5, 5 — 6, 2: PG 74, 942-943)
Deus nos per Christum reconciliavit et ministerium reconciliationis nobis//attribuit
Qui Spíritus arrham habent, et spe resurrectiónis sunt prǽditi, hi rem//exspectátam tamquam præséntem tenéntes, áiunt se néminem abhinc agnóscere//secúndum carnem: cuncti enim spiritáles sumus, et carnáli corruptióne aliéni.//Etenim illucescénte nobis Unigénito, in ipsum quod ómnia vivíficat Verbum//transformámur. Nempe sícuti mortis vínculis erámus obstrícti regnánte peccáto,//ita Christi subintránte iustítia corruptélam abiécimus.///Nemo ítaque iam est in carne, id est in infirmitáte carnáli, cuiúsmodi iure//meritóque corrúptio inter cétera intellegénda est, addit://*Nam etiámsi novérimus//*secúndum carnem Christum, nunc tamen iam non nóvimus//. Tamquam si dícere//vellet://*Verbum caro factum est et habitávit in nobis//, et pro nostrum ómnium vita//mortem secúndum carnem súbiit, atque ita ipsum nóvimus; verúmtamen abhinc//iam non agnóscimus. Etiámsi enim carnem rétinet, quippe qui tértia die revíxit,//et apud Patrem in cælis versátur, nihilóminus supra carnem esse intellégitur://*semel enim mórtuus, iam non móritur, mors illi ultérius non dominábitur. Quod//*enim mórtuus est, peccáto semel est mórtuus; quod autem vivit, Deo vivit//.///Igitur si huiuscémodi ille est qui se fecit vitæ nobis antesignánum, prorsus//opórtet nos quoque vestígiis eius insisténtes, non tam in carne quam supra//carnem esse reputári. Ergo rectíssime divus Paulus://*Si qua in Christo//, inquit,//*nova creatúra, vétera transiérunt, ecce nova facta sunt//. Iustificáti enim fúimus//per fidem in Christo, et maledictiónis vis désiit. Quandóquidem ille nostri grátia//revíxit, calcáta mortis poténtia; verúmque et suápte natúra Deum agnóvimus, cui//in spíritu et veritáte cultum impéndimus, mediatóre Fílio, qui supérnas a Patre//benedictiónes mundo impertítur.///Quámobrem sapientíssime divus Paulus://*Omnia autem//, inquit,//*ex Deo qui//*sibi nos reconciliávit per Christum//. Reápse enim haud præter Patris voluntátem//est incarnatiónis mystérium et consectánea huic renovátio. Quippe per Christum//nacti áditum sumus cum nemo ad Patrem véniat, ut ípsemet ait: nisi per ipsum.//Igitur//*ómnia ex Deo sunt, qui nos per Christum reconciliávit et ministérium//*reconciliatiónis attríbuit.
RESPONSORIUM
(Rom 5, 11; Col 1, 19-20 a)
℟.//Gloriámur in Deo per Dóminum nostrum Iesum Christum,
*//Per quem//nunc reconciliatiónem accépimus, allelúia.
℣.//In ipso complácuit omnem plenitúdinem habitáre, et per eum reconciliáre//ómnia in ipsum.
*//Per quem nunc reconciliatiónem accépimus, allelúia.
Oratio
Fac nos, omnípotens Deus, hos lætítiæ dies, quos in honórem Dómini//resurgéntis exséquimur, afféctu sédulo celebráre, ut, quod recordatióne//percúrrimus, semper in ópere teneámus. Per Dóminum.
FERIA II HEBDOMADÆ VI PASCHÆ
Ad Officium lectionis
LECTIO PRIOR
De Epístola prima beáti Ioánnis apóstoli
2, 1-11
Mandatum novum
[1]//Filíoli mei, hæc scribo vobis, ut non peccétis. Sed si quis peccáverit,//advocátum habémus ad Patrem, Iesum Christum iustum;//[2]//et ipse est propitiátio//pro peccátis nostris, non pro nostris autem tantum sed étiam pro totíus mundi.///[3]//Et in hoc cognóscimus quóniam nóvimus eum: si mandáta eius servémus.//[4]//Qui dicit: «Novi eum», et mandáta eius non servat, mendax est, et in isto véritas//non est;//[5]//qui autem servat verbum eius, vere in hoc cáritas Dei consummáta est.//In hoc cognóscimus quóniam in ipso sumus.//[6]//Qui dicit se in ipso manére, debet,//sicut ille ambulávit, et ipse ambuláre.///[7]//Caríssimi, non mandátum novum scribo vobis, sed mandátum vetus, quod//habuístis ab inítio: mandátum vetus est verbum, quod audístis.//[8]//Verúmtamen//mandátum novum scribo vobis, quod est verum in ipso et in vobis, quóniam//ténebræ tránseunt, et lumen verum iam lucet.//[9]//Qui dicit se in luce esse et fratrem//suum odit, in ténebris est usque adhuc.//[10]//Qui díligit fratrem suum, in lúmine//manet, et scándalum ei non est;//[11]//qui autem odit fratrem suum, in ténebris est et//in ténebris ámbulat et nescit quo vadat, quóniam ténebræ obcæcavérunt óculos//eius.
RESPONSORIUM
(Io 13, 34; 1 Io 2, 10 a. 3)
℟.//Mandátum novum do vobis: ut diligátis ínvicem, sicut diléxi vos.
*//Qui//díligit fratrem suum, in lúmine manet, allelúia.
℣.//In hoc cognóscimus quóniam nóvimus Christum, si mandáta eius//servémus.
*//Qui díligit fratrem suum, in lúmine manet, allelúia.
LECTIO ALTERA
Ex Tractátu Dídymi Alexandríni de Trinitáte
(Lib. 2, 12: PG 39, 667-674)
Spiritus Sanctus renovat nos baptismo
Rénovat nos in baptísmo Spíritus Sanctus ut Deus, una cum Patre et Fílio,//nosque ex defórmi statu ad prístinam pulchritúdinem redúcit, ac sua implet//grátia, ádeo ut nullam ámplius rem, quæ expeténda non sit, cápere possímus; et//líberat a peccáto atque a morte; et ex terrénis, id est, ex terra et cínere, spiritáles//facit, et partícipes divínæ glóriæ, et fílios et herédes Dei ac Patris, et confórmes//imáginis Fílii, et coherédes eius, et fratres, una cum eo glorificándos, simúlque//cum ipso regnatúros; et pro terra rursus donat cælum, et paradísum liberáliter//largítur; et ángelis iam honoratióres facit; et divínis piscínæ fluéntis tantam//gehénnæ inexstinguíbilem flammam exstínguit.///Duæ sunt enim homínibus conceptiónes, áltera ex nostris corpóribus, áltera//ex divíno Spíritu. De utráque apte scripsérunt dogmátici viri. Ego vero//uniuscuiúsque et nomen ascríbam et doctrínam ipsam.///Ioánnes://*Quotquot autem accepérunt eum, dedit eis potestátem fílios Dei//*fíeri, his qui credunt in nomen eius, qui non ex sanguínibus, neque ex voluntáte//*carnis, neque ex voluntáte viri, sed ex Deo nati sunt.///Quotquot, inquit, in Christum credidérunt, potestátem accepérunt ut fílii Dei//efficeréntur, id est Spíritus Sancti, utque congéneres fíerent Dei. Ut enim//osténderet, quod génerans ille Deus Spíritus Sanctus est, subiúnxit ex persóna//Christi://*Amen, amen dico tibi: Nisi quis génitus fúerit ex aqua et Spíritu, non//*potest introíre in regnum Dei.///Visibíliter enim visíbile nostrum corpus piscína parit, ministrántibus//sacerdótibus; spiritáliter autem corpus simul et ánimam, ministrántibus ángelis,//Spíritus Dei, qui ómnibus intellegéntiis invisíbilis est, baptízat ipse in//semetípsum, et regénerat.///Nam Baptísta quoque histórice et consentánee cum hac locutióne://*Ex aqua et//*Spíritu//, ait de Christo://*Ille vos baptizábit in Spíritu Sancto, et igne//. Cum enim//fíctile sit vas humánum, ídeo primum índiget ut per aquam purificétur, deínde ut//per spiritálem ignem roborétur ac perficiátur (est enim Deus ignis consúmens);//atque ita Spíritu Sancto índiget, a quo perféctum fiat et renovétur, novit enim//spiritális ignis étiam irrigáre, novit spiritális aqua étiam reconfláre.
RESPONSORIUM
(Cf. Is 44, 3. 4; Io 4, 14 b)
℟.//Effúndam aquas super terram sitiéntem, et fluénta super áridam; effúndam//Spíritum meum,
*//Et germinábunt quasi sálices iuxta præterfluéntes aquas,//allelúia.
℣.//Fiet fons aquæ saliéntis in vitam ætérnam.
*//Et germinábunt quasi sálices//iuxta præterfluéntes aquas, allelúia.
Oratio
Concéde, miséricors Deus, ut, quod paschálibus exséquimur institútis,//fructíferum nobis omni témpore sentiámus. Per Dóminum.
FERIA III HEBDOMADÆ VI PASCHÆ
Ad Officium lectionis
LECTIO PRIOR
De Epístola prima beáti Ioánnis apóstoli
2, 12-17
Observantia voluntatis Dei
[12]//Scribo vobis, filíoli: Remíssa sunt vobis peccáta propter nomen eius.//[13]//Scribo vobis, patres: Nostis eum, qui ab inítio est. Scribo vobis, adulescéntes://Vicístis Malígnum.//[14]//Scripsi vobis, párvuli: Nostis Patrem. Scripsi vobis, patres://Nostis eum, qui ab inítio est. Scripsi vobis, adulescéntes: Fortes estis, et verbum//Dei in vobis manet, et vicístis Malígnum.///[15]//Nolíte dilígere mundum neque ea, quæ in mundo sunt. Si quis díligit//mundum, non est cáritas Patris in eo;//[16]//quóniam omne, quod est in mundo,//concupiscéntia carnis et concupiscéntia oculórum et iactántia divitiárum, non est//ex Patre, sed ex mundo est.//[17]//Et mundus transit et concupiscéntia eius; qui autem//facit voluntátem Dei, manet in ætérnum.
RESPONSORIUM
(1 Io 2, 17. 15 b)
℟.//Mundus transit et concupiscéntia eius;
*//Qui facit voluntátem Dei, manet//in ætérnum, allelúia.
℣.//Si quis díligit mundum, non est cáritas Patris in eo.
*//Qui facit voluntátem//Dei, manet in ætérnum, allelúia.
LECTIO ALTERA
Ex Commentário sancti Cyrílli Alexandríni epíscopi in Evangélium Ioánnis
(Lib. 11, 11: PG 74, 559-562)
Christus est unitatis vinculum
Uniónem corporálem cum Christo nos cónsequi, quotquot sanctæ eius carnis//sumus partícipes, testátur Paulus, de mystério pietátis dicens://*Quod áliis//*generatiónibus non est ágnitum fíliis hóminum, sícuti nunc revelátum est sanctis//*apóstolis eius et prophétis in Spíritu, gentes esse coherédes et concorporáles et//*compartícipes promissiónis in Christo Iesu.///Quod si concorporáles sumus omnes inter nos in Christo, neque solum inter//nos, sed et ei nimírum qui in nobis est per suam carnem; quómodo non tam//apérte unum sumus omnes, et inter nos, et in Christo? Christus enim est unitátis//vínculum, cum idem sit Deus et homo.///De unióne vero spiritáli, eándem viam sequéntes, dicémus rursus, nos omnes,//accépto uno et eódem Spíritu, Sancto nimírum, commiscéri quodámmodo et//inter nos, et cum Deo. Licet enim multi seórsim simus, et in unoquóque nostrum//Christus Spíritum Patris ac suum inhabitáre fáciat, unus tamen est ac//indivisíbilis, qui Spíritus ínvicem distínctos, quátenus singuláriter subsístunt, in//unitátem cólligit per seípsum, et omnes velut unum quid cerni facit in seípso.///Quemádmodum enim sanctæ carnis virtus concorporáles reddit eos, in//quibus est, eódem, opínor, modo unus in ómnibus indivisíbilis inhábitans Dei//Spíritus ad unitátem spiritálem omnes cogit.///Idcírco nos rursus divínus Paulus compellébat://*Supportántes ínvicem in//*caritáte, sollíciti serváre unitátem spíritus, in vínculo pacis, unum corpus, et//*unus Spíritus, sicut vocáti estis in una spe vocatiónis vestræ. Unus Dóminus, una//*fides, unum baptísma, unus Deus et Pater ómnium, qui est super omnes et per//*ómnia et in ómnibus//. Uno enim diversánte in nobis Spíritu, unus ómnium Pater//in nobis erit Deus per Fílium, ad unitátem mútuam et suam addúcens ea quæ//Spíritus partícipant.///Quod autem Sancto Spirítui per participatiónem uniámur, hinc quoque//quodámmodo, maniféstum est. Nam si animáli vita relícta spíritus légibus semel//obtemperavérimus; nonne patet ómnibus nos, vita quodámmodo nostra relícta, et//coniúncto nobis Sancto Spíritu, cæléstem conformatiónem nactos in áliam//quodámmodo natúram transformátos, non iam hómines tantum, sed et fílios Dei//ac cæléstes hómines nuncupári, ex eo quod divínæ consórtes natúræ sumus//rédditi?///Unum ígitur omnes sumus in Patre et Fílio ac Sancto Spíritu: unum, inquam,//hábitus identitáte, unum conformatióne secúndum pietátem, et communióne//sanctæ carnis Christi, et participatióne uníus et Sancti Spíritus.
RESPONSORIUM
(Cf. 1 Cor 10, 17; Ps 67 (68), 11 b. 7 a)
℟.//Unus panis, et unum corpus multi sumus:
*//Omnes enim de uno pane et de//uno cálice participámur, allelúia.
℣.//Parásti in bonitáte tua páuperi, Deus, qui inhabitáre facis desolátos in//domo.
*//Omnes enim de uno pane et de uno cálice participámur, allelúia.
Oratio
Semper exsúltet pópulus tuus, Deus, renováta ánimæ iuventúte, ut, qui nunc//lætátur in adoptiónis se glóriam restitútum, resurrectiónis diem spe certæ//gratulatiónis exspéctet. Per Dóminum.
FERIA IV HEBDOMADÆ VI PASCHÆ
Ad Officium lectionis
LECTIO PRIOR
De Epístola prima beáti Ioánnis apóstoli
2, 18-29
De antichristo
[18]//Filíoli, novíssima hora est; et sicut audístis quia antichrístus venit, ita nunc//antichrísti multi adsunt, unde cognóscimus quóniam novíssima hora est.//[19]//Ex//nobis prodiérunt, sed non erant ex nobis, nam si fuíssent ex nobis, permansíssent//nobíscum; sed ut manifestarétur quóniam illi omnes non sunt ex nobis.//[20]//Sed vos//unctiónem habétis a Sancto et scitis omnes.//[21]//Non scripsi vobis quasi//nesciéntibus veritátem sed quasi sciéntibus eam, et quóniam omne mendácium//ex veritáte non est.//[22]//Quis est mendax, nisi is qui negat quóniam Iesus est//Christus? Hic est antichrístus, qui negat Patrem et Fílium.//[23]//Omnis, qui negat//Fílium, nec Patrem habet; qui confitétur Fílium, et Patrem habet.///[24]//Vos, quod audístis ab inítio, in vobis permáneat; si in vobis permánserit,//quod ab inítio audístis, et vos in Fílio et in Patre manébitis.//[25]//Et hæc est//repromíssio, quam ipse pollícitus est nobis: vitam ætérnam.///[26]//Hæc scripsi vobis de eis, qui sedúcunt vos.//[27]//Et vos unctiónem, quam//accepístis ab eo, manet in vobis, et non necésse habétis, ut áliquis dóceat vos;//sed sicut únctio ipsíus docet vos de ómnibus, et verum est et non est mendácium,//et, sicut dócuit vos, manétis in eo.///[28]//Et nunc, filíoli, manéte in eo, ut, cum apparúerit, habeámus fidúciam et non//confundámur ab eo in advéntu eius.//[29]//Si scitis quóniam iustus est, scitóte//quóniam et omnis, qui facit iustítiam, ex ipso natus est.
RESPONSORIUM
(Cf. 1 Io 2, 27; Ioel 2, 23)
℟.//Unctio, quam accepístis, manet in vobis;
*//Et non necésse habétis ut//áliquis dóceat vos, sed únctio ipsíus docet vos de ómnibus, allelúia.
℣.//Exsultáte et lætámini in Dómino Deo vestro, quia dedit vobis plúviam//iustítiæ.
*//Et non necésse habétis ut áliquis dóceat vos, sed únctio ipsíus docet//vos de ómnibus, allelúia.
LECTIO ALTERA
Ex Sermónibus sancti Leónis Magni papæ
(Sermo 1 de Ascensione, 2-4: PL 54, 395-396)
Dies inter resurrectionem ascensionemque Domini
Non ii dies, dilectíssimi, qui inter resurrectiónem Dómini ascensionémque//fluxérunt, otióso transiére decúrsu; sed magna in his confirmáta sacraménta,//magna sunt reveláta mystéria.///In his metus diræ mortis aufértur, et non solum ánimæ, sed étiam carnis//immortálitas declarátur. In his per insufflatiónem Dómini infúnditur Apóstolis//ómnibus Spíritus Sanctus; et beáto apóstolo Petro supra céteros, post regni//claves, ovílis domínici cura mandátur.///In his diébus, duóbus discípulis tértius in via Dóminus comes iúngitur, et, ad//omnem nostræ ambiguitátis calíginem detergéndam, pavéntium ac trepidántium//tárditas increpátur. Flammam fídei illumináta corda concípiunt; et quæ erant//tépida, reseránte Scriptúras Dómino, efficiúntur ardéntia. In fractióne quoque//panis convescéntium aperiúntur obtútus; multo felícius horum óculis patefáctis,//quibus natúræ suæ manifestáta est glorificátio quam illórum géneris nostri//príncipum, quibus prævaricatiónis suæ est ingésta confúsio.///Per omne ergo hoc tempus, dilectíssimi, quod inter resurrectiónem Dómini et//ascensiónem eius exáctum est, hoc providéntia Dei curávit, hoc dócuit, hoc//suórum et óculis insinuávit et córdibus, ut Dóminus Iesus Christus vere//agnoscerétur resuscitátus, qui vere erat natus et passus et mórtuus.///Unde beatíssimi Apóstoli omnésque discípuli, qui et de éxitu crucis fúerant//trépidi, et de fide resurrectiónis ambígui, ita sunt veritáte perspícua roboráti, ut,//Dómino in cælórum eúnte sublímia, non solum nulla afficeréntur tristítia, sed//étiam magno gáudio repleréntur.///Et revéra magna et ineffábilis erat causa gaudéndi, cum, in conspéctu sanctæ//multitúdinis, super ómnium creaturárum cæléstium dignitátem humáni géneris//natúra conscénderet, supergressúra angélicos órdines, et ultra archangelórum//altitúdines elevánda, nec ullis sublimitátibus modum suæ provectiónis habitúra,//nisi, ætérni Patris recépta conséssu, illíus glóriæ sociarétur in throno, cuius//natúræ copulabátur in Fílio.
RESPONSORIUM
(Io 14, 2 b. 3 b. 16. 18)
℟.//Vado paráre vobis locum; íterum vénio;
*//Et accípiam vos ad meípsum, ut,//ubi sum ego, et vos sitis, allelúia.
℣.//Ego rogábo Patrem, et álium Paráclitum dabit vobis, ut máneat vobíscum//in ætérnum. Non relínquam vos órphanos, vénio ad vos.
*//Et accípiam vos ad//meípsum, ut, ubi sum ego, et vos sitis, allelúia.
Oratio
Annue nobis, quǽsumus, Dómine, ut, quemádmodum mystério resurrectiónis//Fílii tui sollémnia cólimus, ita et in advéntu eius gaudére cum sanctis ómnibus//mereámur. Per Dóminum.
FERIA V HEBDOMADÆ VI PASCHÆ
Ad Officium lectionis
LECTIO PRIOR
De Epístola prima beáti Ioánnis apóstoli
3, 1-10
Filii Dei sumus
Caríssimi://[1]//Vidéte qualem caritátem dedit nobis Pater, ut fílii Dei//nominémur, et sumus! Propter hoc mundus non cognóscit nos, quia non cognóvit//eum.//[2]//Caríssimi, nunc fílii Dei sumus, et nondum manifestátum est quid érimus;//scimus quóniam, cum ipse apparúerit, símiles ei érimus; quóniam vidébimus//eum, sícuti est.///[3]//Et omnis, qui habet spem hanc in eo, puríficat se, sicut ille purus est.//[4]//Omnis, qui facit peccátum, et iniquitátem facit, quia peccátum est iníquitas.//[5]//Et//scitis quóniam ille appáruit, ut peccáta tólleret, et peccátum in eo non est.//[6]//Omnis, qui in eo manet, non peccat; omnis, qui peccat, non vidit eum nec novit//eum.///[7]//Filíoli, nemo vos sedúcat. Qui facit iustítiam, iustus est, sicut ille iustus est;//[8]//qui facit peccátum, ex Diábolo est, quóniam a princípio Diábolus peccat.//Propter hoc appáruit Fílius Dei, ut dissólvat ópera Diáboli.//[9]//Omnis, qui natus est//ex Deo, peccátum non facit, quóniam semen ipsíus in eo manet; et non potest//peccáre, quóniam ex Deo natus est.///[10]//In hoc manifésti sunt fílii Dei et fílii Diáboli: omnis, qui non facit iustítiam,//non est ex Deo, et qui non díligit fratrem suum.
RESPONSORIUM
(1 Io 3, 1. 2 b)
℟.//Vidéte qualem caritátem dedit nobis Deus Pater,
*//Ut fílii Dei nominémur,//et sumus, allelúia.
℣.//Scimus quóniam, cum apparúerit, símiles ei érimus, quóniam vidébimus//eum sícuti est.
*//Ut fílii Dei nominémur, et sumus, allelúia.
LECTIO ALTERA
Ex Sermónibus sancti Leónis Magni papæ
(Sermo 2 de Ascensione, 1-4: PL 54, 397-399)
Ascensio Domini fidem nostram auget
Sicut in sollemnitáte Pascháli resurréctio Dómini fuit nobis causa lætándi, ita//ascénsio eius in cælos præséntium nobis est matéria gaudiórum, recoléntibus//illum diem et rite venerántibus, quo natúræ nostræ humílitas in Christo super//omnem cæli milítiam, super omnes órdines angelórum et ultra ómnium//altitúdinem potestátum, ad Dei Patris est provécta conséssum. Quo órdine//óperum divinórum nos fundáti, nos ædificáti sumus, ut mirabílior fíeret grátia//Dei, cum remótis a conspéctu hóminum, quæ mérito reveréntiam sui//sentiebántur indícere, fides non defíceret, spes non fluctuáret, cáritas non//tepésceret.///Magnárum hic vigor est méntium, et valde fidélium lumen est animárum,//incunctánter crédere quæ corpóreo non vidéntur intúitu, et ibi fígere desidérium,//quo néqueas inférre conspéctum. Hæc autem píetas unde in nostris córdibus//nascerétur, aut quómodo quisquam iustificarétur per fidem, si in iis tantum salus//nostra consísteret, quæ obtútibus subiacérent?///Quod ítaque Redemptóris nostri conspícuum fuit, in sacraménta transívit; et//ut fides excelléntior esset ac fírmior, visióni doctrína succéssit, cuius//auctoritátem supérnis illumináta rádiis credéntium corda sequeréntur.///Hanc fidem, ascensióne Dómini auctam et Spíritus Sancti múnere roborátam,//non víncula, non cárceres, non exsília, non fames, non ignis, non laniátus//ferárum, nec exquisíta persequéntium crudelitátibus supplícia terruérunt. Pro hac//fide per univérsum mundum non solum viri sed étiam féminæ, nec tantum//impúbes púeri sed étiam téneræ vírgines usque ad effusiónem sui sánguinis//decertárunt. Hæc fides dæmónia eiécit, ægritúdines dépulit, mórtuos suscitávit.///Unde et ipsi beáti Apóstoli, qui tot miráculis confirmáti, tot sermónibus//erudíti, atrocitátem tamen domínicæ passiónis expáverant et veritátem//resurrectiónis eius non sine hæsitatióne suscéperant, tantum de ascensióne//Dómini profecérunt, ut quidquid illis prius intúlerat metum, verterétur in//gáudium. Totam enim contemplatiónem ánimi in divinitátem ad Patris déxteram//considéntis eréxerant; nec iam corpóreæ visiónis tardabántur obiéctu, quo minus//in id áciem mentis inténderent, quod nec a Patre descendéndo abfúerat, nec a//discípulis ascendéndo discésserat.///Tunc ígitur, dilectíssimi, Fílius hóminis, Dei Fílius excelléntius sacratiúsque//innótuit, cum in patérnæ maiestátis glóriam se recépit, et ineffábili modo cœpit//esse divinitáte præséntior, qui factus est humanitáte longínquior.///Tunc ad æquálem Patri Fílium erudítior fides gressu mentis cœpit accédere,//et contrectatióne in Christo corpóreæ substántiæ, qua Patre minor est, non egére;//quóniam glorificáti córporis manénte natúra, eo fides credéntium vocabátur, ubi//non carnáli manu, sed spiritáli intelléctu par Genitóri Unigénitus tangerétur.
RESPONSORIUM
(Hebr 8, 1 b; 10, 22. 23)
℟.//Talem habémus pontíficem, qui consédit in déxtera throni Maiestátis in//cælis.
*//Accedámus cum vero corde in plenitúdine fídei, aspérsi corda a//consciéntia mala, allelúia.
℣.//Teneámus spei confessiónem indeclinábilem; fidélis enim est qui//repromísit.
*//Accedámus cum vero corde in plenitúdine fídei, aspérsi corda a//consciéntia mala, allelúia.
Oratio
Deus, qui pópulum tuum tuæ fecísti redemptiónis partícipem, concéde nobis,//quǽsumus, ut de resurrectióne domínica perpétuo gratulémur. Per Dóminum.
FERIA VI HEBDOMADÆ VI PASCHÆ
Ad Officium lectionis
LECTIO PRIOR
De Epístola prima beáti Ioánnis apóstoli
3, 11-17
Caritas erga fratres
Caríssimi://[11]//Hæc est annuntiátio, quam audístis ab inítio, ut diligámus//altérutrum.//[12]//Non sicut Cain: ex Malígno erat et occídit fratrem suum. Et propter//quid occídit eum? Quóniam ópera eius malígna erant, fratris autem eius iusta.///[13]//Nolíte mirári, fratres, si odit vos mundus.//[14]//Nos scimus quóniam//transívimus de morte in vitam, quóniam dilígimus fratres; qui non díligit, manet//in morte.//[15]//Omnis, qui odit fratrem suum, homicída est, et scitis quóniam omnis//homicída non habet vitam ætérnam in semetípso manéntem.///[16]//In hoc nóvimus caritátem, quóniam ille pro nobis ánimam suam pósuit; et//nos debémus pro frátribus ánimas pónere.//[17]//Qui habúerit substántiam mundi et//víderit fratrem suum necésse habére et cláuserit víscera sua ab eo, quómodo//cáritas Dei manet in eo?
RESPONSORIUM
(1 Io 3, 16. 14 a)
℟.//In hoc nóvimus caritátem Dei, quóniam ille pro nobis ánimam suam//pósuit;
*//Et nos debémus pro frátribus ánimas pónere, allelúia.
℣.//Nos scimus quóniam transívimus de morte in vitam, quóniam dilígimus//fratres.
*//Et nos debémus pro frátribus ánimas pónere, allelúia.
LECTIO ALTERA
Ex Tractátibus sancti Augustíni epíscopi in Ioánnem
(Tract. 124, 5. 7: CCL 36, 685-687)
Duæ vitæ
Duas vitas sibi divínitus prædicátas et commendátas novit Ecclésia, quarum//est una in fide, áltera in spécie; una in témpore peregrinatiónis, áltera in//æternitáte mansiónis; una in labóre, áltera in réquie; una in via, áltera in pátria;//una in ópere actiónis, áltera in mercéde contemplatiónis.///Ista significáta est per apóstolum Petrum, illa per Ioánnem. Tota hic ágitur//ista usque in huius sǽculi finem, et illic ínvenit finem; différtur illa complénda//post huius sǽculi finem, sed in futúro sǽculo non habet finem. Ideo dícitur huic://*Séquere me//; de illo autem://*Sic eum volo manére, donec véniam, quid ad te? Tu//*me séquere.///Tu me séquere per imitatiónem perferéndi temporália mala; ille máneat,//donec sempitérna vénio redditúrus bona. Quod apértius ita dici potest: Perfécta//me sequátur áctio, informáta meæ passiónis exémplo; inchoáta vero//contemplátio máneat, donec vénio, perficiénda, cum vénero.///Séquitur enim Christum, pervéniens usque ad mortem, pia plenitúdo//patiéntiæ; manet autem, donec véniat Christus, tunc manifestánda plenitúdo//sciéntiæ. Hic quippe tolerántur mala huius mundi in terra moriéntium, ibi//videbúntur bona Dómini in terra vivéntium.///Quod enim ait://*Volo eum manére, donec véniam//, non sic intellegéndum est//quasi díxerit, remanére vel permanére; sed, exspectáre; quóniam quod per eum//significátur, non útique nunc, sed, cum vénerit Christus, implébitur. Quod autem//per hunc significátur, cui dictum est://*Tu me séquere//, nisi nunc agátur, non//perveniétur ad illud quod exspectátur.///Nemo tamen istos insígnes Apóstolos séparet. Et in eo quod significábat//Petrus, ambo erant; et in eo quod significábat Ioánnes, ambo futúri erant.//Significándo, sequebátur iste, manébat ille; credéndo autem, ambo mala//præséntia huius misériæ tolerábant, ambo futúra bona illíus beatitúdinis//exspectábant.///Nec ipsi soli, sed univérsa hoc facit sancta Ecclésia, sponsa Christi, ab istis//tentatiónibus eruénda, in illa felicitáte servánda. Quas duas vitas Petrus et//Ioánnes figuravérunt, sínguli síngulas; verum et in hac temporáliter//ambulavérunt ambo per fidem, et illa in ætérnum fruéntur ambo per spéciem.///Omnibus ígitur sanctis ad Christi corpus inseparabíliter pertinéntibus, propter//huius vitæ procellosíssimæ gubernáculum, ad ligánda et solvénda peccáta claves//regni cælórum primus Apostolórum Petrus accépit; eisdémque ómnibus sanctis,//propter vitæ illíus secretíssimæ quietíssimum sinum, super pectus Christi//Ioánnes evangelísta discúbuit.///Quóniam nec iste solus, sed univérsa Ecclésia ligat solvítque peccáta; nec ille//in princípio Verbum Deum apud Deum, et cétera de Christi divinitáte, et de//totíus divinitátis trinitáte atque unitáte sublímia, quæ in illo regno fácie ad//fáciem contemplánda, nunc autem, donec véniat Dóminus, in spéculo atque in//ænígmate contuénda sunt, quæ prædicándo ructáret, de fonte domínici péctoris//solus bibit; sed ipse Dóminus ipsum Evangélium, pro sua cuiúsque capacitáte//ómnibus suis bibéndum, toto terrárum orbe diffúdit.
RESPONSORIUM
(Cf. 1 Petr 5, 10; 2 Cor 4, 14)
℟.//Deus omnis grátiæ, qui vocávit nos in ætérnam suam glóriam in Christo//Iesu,
*//Módicum passos ipse perfíciet, confirmábit, solidábit, allelúia.
℣.//Qui suscitávit Iesum, et nos cum Iesu suscitábit.
*//Módicum passos ipse//perfíciet, confirmábit, solidábit, allelúia.
Oratio
Exáudi, Dómine, preces nostras, ut, quod tui Verbi sanctificatióne promíssum//est, evangélico ubíque compleátur efféctu, et plenitúdo adoptiónis obtíneat quod//prædíxit testificátio veritátis. Per Dóminum.
SABBATO HEBDOMADÆ VI PASCHÆ
Ad Officium lectionis
LECTIO PRIOR
De Epístola prima beáti Ioánnis apóstoli
3, 18-24
Mandatum fidei et caritatis
[18]//Filíoli, non diligámus verbo nec lingua sed in ópere et veritáte.//[19]//In hoc//cognoscémus quóniam ex veritáte sumus, et in conspéctu eius placábimus corda//nostra,//[20]//quóniam si reprehénderit nos cor, maior est Deus corde nostro et//cognóscit ómnia.//[21]//Caríssimi, si cor nostrum non reprehénderit nos, fidúciam//habémus ad Deum//[22]//et, quodcúmque petiérimus, accípimus ab eo, quóniam//mandáta eius custodímus et ea, quæ sunt plácita coram eo, fácimus.///[23]//Et hoc est mandátum eius, ut credámus nómini Fílii eius Iesu Christi et//diligámus altérutrum, sicut dedit mandátum nobis.//[24]//Et, qui servat mandáta eius,//in ipso manet, et ipse in eo; et in hoc cognóscimus quóniam manet in nobis, ex//Spíritu, quem nobis dedit.
RESPONSORIUM
(1 Io 3, 24; Eccli 1, 9 a. 10 ab)
℟.//Qui servat mandáta Dei, in ipso manet, et ipse in eo:
*//Et in hoc//cognóscimus quóniam manet in nobis, ex Spíritu, quem dedit nobis, allelúia.
℣.//Deus creávit sapiéntiam in spíritu sancto, et effúdit illam super omnem//carnem.
*//Et in hoc cognóscimus quóniam manet in nobis, ex Spíritu, quem//dedit nobis, allelúia.
LECTIO ALTERA
Ex Homilíis sancti Gregórii Nysséni epíscopi in Cánticum canticórum
(Hom. 15: PG 44, 1115-1118)
Gloriam, quam dedisti mihi, dedi eis
Si diléctio plane tandem metum eíciat, mutatúsque metus diléctio fiat; tum//vero únitas esse reperiétur id, quod salútem conséquitur, ómnibus inter se unítis//in conglutinatióne cum uno ac solo bono, per illam quæ in colúmba est//perfectiónem.///Nam huiúsmodi quiddam ex verbis sequéntibus intellégimus, cum ait://*Una//*est colúmba mea, perfécta mea. Unica est matri suæ, elécta illi quæ péperit eam//.///Atque hoc in Evangélio per vocem Dómini nobis illústrius declarátur. Etenim//ille, benedicéndo, vim omnem discípulis suis cónferens, cum ália bona verbis//illis, quibus ad Patrem útitur, tríbuit dignis; tum étiam addit hoc, quod bonórum//caput ac summa est, non ámplius eos, in diversitáte quadam electiónum,//multiplíciter divísos fore in faciéndo de bono iudício, sed omnes unum futúros,//uni illi ac soli bono agglutinátos; ita ut, per unitátem Sancti Spíritus//(quemádmodum Apóstolus ait) pacis constrícti nexu, corpus unum fiant omnes//et unus spíritus, per spem unam, in quam vocáti sint.///Enimvéro réctius fecérimus, si de verbo ad verbum ipsas Evangélii divínas//sane voces apposuérimus.//*Ut omnes,//inquit//*, sint unum, quemádmodum tu, mi//*Pater, in me es, et ego in te; ut et ipsi unum sint in nobis.///Huius autem unitátis nexus est glória. Spíritum autem Sanctum appellári//glóriam, nemo prudentiórum negábit, si ipsa Dómini verba intuébitur, cum ait://*Glóriam, quam dedísti mihi, dedi eis//. Revéra enim eándem discípulis glóriam//dedit, cum ad eos díceret://*Accípite Spíritum Sanctum//.///Atque hanc glóriam, quam tamen semper hábuit, prius étiam quam mundus//hic exsísteret, accépit id témporis, cum natúram humánam indúeret; qua quidem//per Spíritum Sanctum glorificáta, quidquid huic cognátum est glóriæ, Spíritus fit//párticeps, facto ab Apóstolis inítio.///Hanc ob causam ait://*Glóriam, quam dedísti mihi, dedi eis; ut sint unum,//*quemádmodum nos unum sumus; ego in eis et tu in me, ut sint consummáti in//*unum//. Quámobrem is, qui de púero in virum perféctum augescéndo evásit, ad//mensúram ætátis illíus pervénit, quam mente intellégimus; dénique capax glóriæ//Spíritus Sancti per statum a vítiis ómnibus aliénum, perque puritátem; hic ígitur//est perfécta illa colúmba, ad quam sponsus réspicit, cum ait://*Una est colúmba//*mea, perfécta mea.
RESPONSORIUM
(Cf. Io 15, 15; 14, 26; 15, 14)
℟.//Iam non dicam vos servos, sed amícos meos; quia ómnia cognovístis, quæ//operátus sum in médio vestri.
*//Accípite Spíritum Sanctum in vobis Paráclitum;//ille est quem Pater mittet vobis, allelúia.
℣.//Vos amíci mei estis, si fecéritis quæ ego præcípio vobis.
*//Accípite//Spíritum Sanctum in vobis Paráclitum; ille est quem Pater mittet vobis, allelúia.
Oratio
Mentes nostras, quǽsumus, Dómine, bonis opéribus semper infórma, ut, ad//melióra iúgiter contendéntes, paschále mystérium studeámus habére perpétuum.//Per Dóminum.
IN ASCENSIONE DOMINI
Ad Officium lectionis
LECTIO PRIOR
De Epístola beáti Pauli apóstoli ad Ephésios
4, 1-24
Ascendens in altum captivam duxit captivitatem
Fratres://[1]//Obsecro ítaque vos ego vinctus in Dómino, ut digne ambulétis//vocatióne, qua vocáti estis,//[2]//cum omni humilitáte et mansuetúdine, cum//longanimitáte, supportántes ínvicem in caritáte,//[3]//sollíciti serváre unitátem//spíritus in vínculo pacis;//[4]//unum corpus et unus Spíritus, sicut et vocáti estis in//una spe vocatiónis vestræ;//[5]//unus Dóminus, una fides, unum baptísma;//[6]//unus//Deus et Pater ómnium, qui super omnes et per ómnia et in ómnibus.///[7]//Unicuíque autem nostrum data est grátia secúndum mensúram donatiónis//Christi.//[8]//Propter quod dicit://«//*Ascéndens in altum captívam duxit captivitátem,//*dedit dona homínibus//».///[9]//Illud autem «ascéndit» quid est, nisi quia et descéndit in inferióres partes//terræ?//[10]//Qui descéndit, ipse est et qui ascéndit super omnes cælos, ut impléret//ómnia.///[11]//Et ipse dedit quosdam quidem apóstolos, quosdam autem prophétas, álios//vero evangelístas, álios autem pastóres et doctóres//[12]//ad instructiónem sanctórum//in opus ministérii, in ædificatiónem córporis Christi,//[13]//donec occurrámus omnes//in unitátem fídei et agnitiónis Fílii Dei, in virum perféctum, in mensúram ætátis//plenitúdinis Christi,//[14]//ut iam non simus párvuli fluctuántes et circumácti omni//vento doctrínæ in fallácia hóminum, in astútia ad circumventiónem erróris;//[15]//veritátem autem faciéntes in caritáte crescámus in illum per ómnia, qui est//caput Christus,//[16]//ex quo totum corpus compáctum et conéxum per omnem//iunctúram subministratiónis secúndum operatiónem in mensúra uniuscuiúsque//partis augméntum córporis facit in ædificatiónem sui in caritáte.///[17]//Hoc ígitur dico et testíficor in Dómino, ut iam non ambulétis, sicut et//gentes ámbulant in vanitáte sensus sui//[18]//ténebris obscurátum habéntes//intelléctum, alienáti a vita Dei propter ignorántiam, quæ est in illis propter//cæcitátem cordis ipsórum;//[19]//qui indoléntes semetípsos tradidérunt impudicítiæ in//operatiónem immundítiæ omnis in avarítia.///[20]//Vos autem non ita didicístis Christum,//[21]//si tamen illum audístis et in ipso//edócti estis, sicut est véritas in Iesu;//[22]//depónere vos secúndum prístinam//conversatiónem véterem hóminem, qui corrúmpitur secúndum desidéria erróris,//[23]//renovári autem spíritu mentis vestræ//[24]//et indúere novum hóminem, qui//secúndum Deum creátus est in iustítia et sanctitáte veritátis.
RESPONSORIUM
(Eph 4, 8 (Ps 67 [68], 19); Ps 46 (47), 6)
℟.//Ascéndens Christus in altum, captívam duxit captivitátem;
*//Dedit dona//homínibus, allelúia.
℣.//Ascéndit Deus in iúbilo, et Dóminus in voce tubæ.
*//Dedit dona//homínibus, allelúia.
LECTIO ALTERA
Ex Sermónibus sancti Augustíni epíscopi
(Sermo de Ascensione Domini, Mai 98, 1-2: PLS 2, 494-495)
Nemo ascendit in cælum, nisi qui descendit de cælo
Hódie Dóminus noster Iesus Christus ascéndit in cælum; ascéndat cum illo//cor nostrum.///Audiámus Apóstolum dicéntem://*Si consurrexístis cum Christo, quæ sursum//*sunt sápite, ubi Christus est in déxtera Dei sedens; quæ sursum sunt quǽrite,//*non quæ super terram//. Sicut enim ille ascéndit, nec recéssit a nobis, sic et nos//cum illo ibi iam sumus, quamvis nondum in córpore nostro factum sit quod//promíttitur nobis.///Ille iam exaltátus est super cælos; pátitur tamen in terris quidquid labórum//nos tamquam eius membra sentímus. Cui rei testimónium perhíbuit désuper//clamans://*Saule, Saule, quid me perséqueris?//Et://*Esurívi, et dedístis mihi//*manducáre.///Cur non étiam nos ita laborámus in terris, ut per fidem, spem, caritátem, qua//illi conéctimur, iam cum illo requiescámus in cælis? Ille, cum ibi est, étiam//nobíscum est; et nos, cum hic sumus, étiam cum illo sumus. Illud ipse et//divinitáte et potestáte et dilectióne; hoc autem nos, etsi divinitáte non póssumus//sicut ipse, dilectióne tamen póssumus, sed in ipsum.///Ille de cælo non recéssit, cum ad nos inde descéndit; nec a nobis recéssit,//cum in cælum rursus ascéndit. Nam quia ibi erat, cum hic esset, ita ipse testátur://*Nemo//, inquit,//*ascéndit in cælum, nisi qui de cælo descéndit, Fílius hóminis, qui//*est in cælo//.///Hoc dictum est propter unitátem, quia caput nostrum est, et nos corpus eius.//Hoc ergo nemo nisi ipse, quia et nos ipse secúndum id quod ipse Fílius hóminis//propter nos, et nos Dei fílii propter ipsum.///Ita quippe Apóstolus dicit://*Sicut enim corpus unum est, et membra habet//*multa; ómnia autem córporis membra, cum sint multa, unum est corpus, ita et//*Christus//. Non ait: ita Christus, sed ait://*ita et Christus//. Christus ergo membra//multa, unum corpus.///Descéndit ítaque de cælo per misericórdiam, nec ascéndit nisi ipse, cum et//nos in ipso per grátiam. Ac per hoc non nisi Christus descéndit, nec nisi Christus//ascéndit; non quod cápitis dígnitas confundátur in córpore, sed quod córporis//únitas non separétur a cápite.
RESPONSORIUM
(Cf. Act 1, 3. 9. 4)
℟.//Post passiónem suam per dies quadragínta appáruit eis, loquens de regno//Dei;
*//Et, vidéntibus illis, elevátus est, et nubes suscépit eum ab óculis eórum,//allelúia.
℣.//Convéscens præcépit eis ab Hierosólymis ne discéderent, sed exspectárent//promissiónem Patris.
*//Et, vidéntibus illis, elevátus est, et nubes suscépit eum ab//óculis eórum, allelúia.
Oratio
Fac nos, omnípotens Deus, sanctis exsultáre gáudiis, et pia gratiárum actióne//lætári, quia Christi Fílii tui ascénsio est nostra provéctio, et, quo procéssit glória//cápitis, eo spes vocátur et córporis. Per Dóminum.
FERIA VI HEBDOMADÆ VI PASCHÆ
Ad Officium lectionis
LECTIO PRIOR
De Epístola prima beáti Ioánnis apóstoli
3, 1-10
Filii Dei sumus
Caríssimi://[1]//Vidéte qualem caritátem dedit nobis Pater, ut fílii Dei//nominémur, et sumus! Propter hoc mundus non cognóscit nos, quia non cognóvit//eum.//[2]//Caríssimi, nunc fílii Dei sumus, et nondum manifestátum est quid érimus;//scimus quóniam, cum ipse apparúerit, símiles ei érimus; quóniam vidébimus//eum, sícuti est.///[3]//Et omnis, qui habet spem hanc in eo, puríficat se, sicut ille purus est.//[4]//Omnis, qui facit peccátum, et iniquitátem facit, quia peccátum est iníquitas.//[5]//Et//scitis quóniam ille appáruit, ut peccáta tólleret, et peccátum in eo non est.//[6]//Omnis, qui in eo manet, non peccat; omnis, qui peccat, non vidit eum nec novit//eum.///[7]//Filíoli, nemo vos sedúcat. Qui facit iustítiam, iustus est, sicut ille iustus est;//[8]//qui facit peccátum, ex Diábolo est, quóniam a princípio Diábolus peccat.//Propter hoc appáruit Fílius Dei, ut dissólvat ópera Diáboli.//[9]//Omnis, qui natus est//ex Deo, peccátum non facit, quóniam semen ipsíus in eo manet; et non potest//peccáre, quóniam ex Deo natus est.///[10]//In hoc manifésti sunt fílii Dei et fílii Diáboli: omnis, qui non facit iustítiam,//non est ex Deo, et qui non díligit fratrem suum.
RESPONSORIUM
(1 Io 3, 1. 2 b)
℟.//Vidéte qualem caritátem dedit nobis Deus Pater,
*//Ut fílii Dei nominémur,//et sumus, allelúia.
℣.//Scimus quóniam, cum apparúerit, símiles ei érimus, quóniam vidébimus//eum sícuti est.
*//Ut fílii Dei nominémur, et sumus, allelúia.
LECTIO ALTERA
Ex Sermónibus sancti Leónis Magni papæ
(Sermo 2 de Ascensione, 1-4: PL 54, 397-399)
Ascensio Domini fidem nostram auget
Sicut in sollemnitáte Pascháli resurréctio Dómini fuit nobis causa lætándi, ita//ascénsio eius in cælos præséntium nobis est matéria gaudiórum, recoléntibus//illum diem et rite venerántibus, quo natúræ nostræ humílitas in Christo super//omnem cæli milítiam, super omnes órdines angelórum et ultra ómnium//altitúdinem potestátum, ad Dei Patris est provécta conséssum. Quo órdine//óperum divinórum nos fundáti, nos ædificáti sumus, ut mirabílior fíeret grátia//Dei, cum remótis a conspéctu hóminum, quæ mérito reveréntiam sui//sentiebántur indícere, fides non defíceret, spes non fluctuáret, cáritas non//tepésceret.///Magnárum hic vigor est méntium, et valde fidélium lumen est animárum,//incunctánter crédere quæ corpóreo non vidéntur intúitu, et ibi fígere desidérium,//quo néqueas inférre conspéctum. Hæc autem píetas unde in nostris córdibus//nascerétur, aut quómodo quisquam iustificarétur per fidem, si in iis tantum salus//nostra consísteret, quæ obtútibus subiacérent?///Quod ítaque Redemptóris nostri conspícuum fuit, in sacraménta transívit; et//ut fides excelléntior esset ac fírmior, visióni doctrína succéssit, cuius//auctoritátem supérnis illumináta rádiis credéntium corda sequeréntur.///Hanc fidem, ascensióne Dómini auctam et Spíritus Sancti múnere roborátam,//non víncula, non cárceres, non exsília, non fames, non ignis, non laniátus//ferárum, nec exquisíta persequéntium crudelitátibus supplícia terruérunt. Pro hac//fide per univérsum mundum non solum viri sed étiam féminæ, nec tantum//impúbes púeri sed étiam téneræ vírgines usque ad effusiónem sui sánguinis//decertárunt. Hæc fides dæmónia eiécit, ægritúdines dépulit, mórtuos suscitávit.///Unde et ipsi beáti Apóstoli, qui tot miráculis confirmáti, tot sermónibus//erudíti, atrocitátem tamen domínicæ passiónis expáverant et veritátem//resurrectiónis eius non sine hæsitatióne suscéperant, tantum de ascensióne//Dómini profecérunt, ut quidquid illis prius intúlerat metum, verterétur in//gáudium. Totam enim contemplatiónem ánimi in divinitátem ad Patris déxteram//considéntis eréxerant; nec iam corpóreæ visiónis tardabántur obiéctu, quo minus//in id áciem mentis inténderent, quod nec a Patre descendéndo abfúerat, nec a//discípulis ascendéndo discésserat.///Tunc ígitur, dilectíssimi, Fílius hóminis, Dei Fílius excelléntius sacratiúsque//innótuit, cum in patérnæ maiestátis glóriam se recépit, et ineffábili modo cœpit//esse divinitáte præséntior, qui factus est humanitáte longínquior.///Tunc ad æquálem Patri Fílium erudítior fides gressu mentis cœpit accédere,//et contrectatióne in Christo corpóreæ substántiæ, qua Patre minor est, non egére;//quóniam glorificáti córporis manénte natúra, eo fides credéntium vocabátur, ubi//non carnáli manu, sed spiritáli intelléctu par Genitóri Unigénitus tangerétur.
RESPONSORIUM
(Hebr 8, 1 b; 10, 22. 23)
℟.//Talem habémus pontíficem, qui consédit in déxtera throni Maiestátis in//cælis.
*//Accedámus cum vero corde in plenitúdine fídei, aspérsi corda a//consciéntia mala, allelúia.
℣.//Teneámus spei confessiónem indeclinábilem; fidélis enim est qui//repromísit.
*//Accedámus cum vero corde in plenitúdine fídei, aspérsi corda a//consciéntia mala, allelúia.
Oratio
Deus, qui ad ætérnam vitam in Christi resurrectióne nos réparas, érige nos ad//consedéntem in déxtera tua nostræ salútis auctórem, ut, cum in maiestáte sua//Salvátor noster advénerit, quos fecísti baptísmo renásci, fácias beáta//immortalitáte vestíri. Per Dóminum.
SABBATO HEBDOMADÆ VI PASCHÆ
Ad Officium lectionis
LECTIO PRIOR
De Epístola prima beáti Ioánnis apóstoli
3, 11-17
Caritas erga fratres
Caríssimi://[11]//Hæc est annuntiátio, quam audístis ab inítio, ut diligámus//altérutrum.//[12]//Non sicut Cain: ex Malígno erat et occídit fratrem suum. Et propter//quid occídit eum? Quóniam ópera eius malígna erant, fratris autem eius iusta.///[13]//Nolíte mirári, fratres, si odit vos mundus.//[14]//Nos scimus quóniam//transívimus de morte in vitam, quóniam dilígimus fratres; qui non díligit, manet//in morte.//[15]//Omnis, qui odit fratrem suum, homicída est, et scitis quóniam omnis//homicída non habet vitam ætérnam in semetípso manéntem.///[16]//In hoc nóvimus caritátem, quóniam ille pro nobis ánimam suam pósuit; et//nos debémus pro frátribus ánimas pónere.//[17]//Qui habúerit substántiam mundi et//víderit fratrem suum necésse habére et cláuserit víscera sua ab eo, quómodo//cáritas Dei manet in eo?
RESPONSORIUM
(1 Io 3, 16. 14 a)
℟.//In hoc nóvimus caritátem Dei, quóniam ille pro nobis ánimam suam//pósuit;
*//Et nos debémus pro frátribus ánimas pónere, allelúia.
℣.//Nos scimus quóniam transívimus de morte in vitam, quóniam dilígimus//fratres.
*//Et nos debémus pro frátribus ánimas pónere, allelúia.
LECTIO ALTERA
Ex Tractátibus sancti Augustíni epíscopi in Ioánnem
(Tract. 124, 5. 7: CCL 36, 685-687)
Duæ vitæ
Duas vitas sibi divínitus prædicátas et commendátas novit Ecclésia, quarum//est una in fide, áltera in spécie; una in témpore peregrinatiónis, áltera in//æternitáte mansiónis; una in labóre, áltera in réquie; una in via, áltera in pátria;//una in ópere actiónis, áltera in mercéde contemplatiónis.///Ista significáta est per apóstolum Petrum, illa per Ioánnem. Tota hic ágitur//ista usque in huius sǽculi finem, et illic ínvenit finem; différtur illa complénda//post huius sǽculi finem, sed in futúro sǽculo non habet finem. Ideo dícitur huic://*Séquere me//; de illo autem://*Sic eum volo manére, donec véniam, quid ad te? Tu//*me séquere.///Tu me séquere per imitatiónem perferéndi temporália mala; ille máneat,//donec sempitérna vénio redditúrus bona. Quod apértius ita dici potest: Perfécta//me sequátur áctio, informáta meæ passiónis exémplo; inchoáta vero//contemplátio máneat, donec vénio, perficiénda, cum vénero.///Séquitur enim Christum, pervéniens usque ad mortem, pia plenitúdo//patiéntiæ; manet autem, donec véniat Christus, tunc manifestánda plenitúdo//sciéntiæ. Hic quippe tolerántur mala huius mundi in terra moriéntium, ibi//videbúntur bona Dómini in terra vivéntium.///Quod enim ait://*Volo eum manére, donec véniam//, non sic intellegéndum est//quasi díxerit, remanére vel permanére; sed, exspectáre; quóniam quod per eum//significátur, non útique nunc, sed, cum vénerit Christus, implébitur. Quod autem//per hunc significátur, cui dictum est://*Tu me séquere//, nisi nunc agátur, non//perveniétur ad illud quod exspectátur.///Nemo tamen istos insígnes Apóstolos séparet. Et in eo quod significábat//Petrus, ambo erant; et in eo quod significábat Ioánnes, ambo futúri erant.//Significándo, sequebátur iste, manébat ille; credéndo autem, ambo mala//præséntia huius misériæ tolerábant, ambo futúra bona illíus beatitúdinis//exspectábant.///Nec ipsi soli, sed univérsa hoc facit sancta Ecclésia, sponsa Christi, ab istis//tentatiónibus eruénda, in illa felicitáte servánda. Quas duas vitas Petrus et//Ioánnes figuravérunt, sínguli síngulas; verum et in hac temporáliter//ambulavérunt ambo per fidem, et illa in ætérnum fruéntur ambo per spéciem.///Omnibus ígitur sanctis ad Christi corpus inseparabíliter pertinéntibus, propter//huius vitæ procellosíssimæ gubernáculum, ad ligánda et solvénda peccáta claves//regni cælórum primus Apostolórum Petrus accépit; eisdémque ómnibus sanctis,//propter vitæ illíus secretíssimæ quietíssimum sinum, super pectus Christi//Ioánnes evangelísta discúbuit.///Quóniam nec iste solus, sed univérsa Ecclésia ligat solvítque peccáta; nec ille//in princípio Verbum Deum apud Deum, et cétera de Christi divinitáte, et de//totíus divinitátis trinitáte atque unitáte sublímia, quæ in illo regno fácie ad//fáciem contemplánda, nunc autem, donec véniat Dóminus, in spéculo atque in//ænígmate contuénda sunt, quæ prædicándo ructáret, de fonte domínici péctoris//solus bibit; sed ipse Dóminus ipsum Evangélium, pro sua cuiúsque capacitáte//ómnibus suis bibéndum, toto terrárum orbe diffúdit.
RESPONSORIUM
(Cf. 1 Petr 5, 10; 2 Cor 4, 14)
℟.//Deus omnis grátiæ, qui vocávit nos in ætérnam suam glóriam in Christo//Iesu,
*//Módicum passos ipse perfíciet, confirmábit, solidábit, allelúia.
℣.//Qui suscitávit Iesum, et nos cum Iesu suscitábit.
*//Módicum passos ipse//perfíciet, confirmábit, solidábit, allelúia.
Oratio
Deus, cuius Fílius, ad cælos ascéndens, Apóstolis Sanctum Spíritum dignátus//est pollicéri, præsta, quǽsumus, ut, sicut illi multifária doctrínæ cæléstis múnera//percepérunt, ita nobis quoque spiritália dona concédas. Per Dóminum.
DOMINICA VII PASCHÆ
Ad Officium lectionis
LECTIO PRIOR
De Epístola prima beáti Ioánnis apóstoli
3, 18-24
Mandatum fidei et caritatis
[18]//Filíoli, non diligámus verbo nec lingua sed in ópere et veritáte.//[19]//In hoc//cognoscémus quóniam ex veritáte sumus, et in conspéctu eius placábimus corda//nostra,//[20]//quóniam si reprehénderit nos cor, maior est Deus corde nostro et//cognóscit ómnia.//[21]//Caríssimi, si cor nostrum non reprehénderit nos, fidúciam//habémus ad Deum//[22]//et, quodcúmque petiérimus, accípimus ab eo, quóniam//mandáta eius custodímus et ea, quæ sunt plácita coram eo, fácimus.///[23]//Et hoc est mandátum eius, ut credámus nómini Fílii eius Iesu Christi et//diligámus altérutrum, sicut dedit mandátum nobis.//[24]//Et, qui servat mandáta eius,//in ipso manet, et ipse in eo; et in hoc cognóscimus quóniam manet in nobis, ex//Spíritu, quem nobis dedit.
RESPONSORIUM
(1 Io 3, 24; Eccli 1, 9 a. 10 ab)
℟.//Qui servat mandáta Dei, in ipso manet, et ipse in eo:
*//Et in hoc//cognóscimus quóniam manet in nobis, ex Spíritu, quem dedit nobis, allelúia.
℣.//Deus creávit sapiéntiam in spíritu sancto, et effúdit illam super omnem//carnem.
*//Et in hoc cognóscimus quóniam manet in nobis, ex Spíritu, quem//dedit nobis, allelúia.
LECTIO ALTERA
Ex Homilíis sancti Gregórii Nysséni epíscopi in Cánticum canticórum
(Hom. 15: PG 44, 1115-1118)
Gloriam, quam dedisti mihi, dedi eis
Si diléctio plane tandem metum eíciat, mutatúsque metus diléctio fiat; tum//vero únitas esse reperiétur id, quod salútem conséquitur, ómnibus inter se unítis//in conglutinatióne cum uno ac solo bono, per illam quæ in colúmba est//perfectiónem.///Nam huiúsmodi quiddam ex verbis sequéntibus intellégimus, cum ait://*Una//*est colúmba mea, perfécta mea. Unica est matri suæ, elécta illi quæ péperit eam//.///Atque hoc in Evangélio per vocem Dómini nobis illústrius declarátur. Etenim//ille, benedicéndo, vim omnem discípulis suis cónferens, cum ália bona verbis//illis, quibus ad Patrem útitur, tríbuit dignis; tum étiam addit hoc, quod bonórum//caput ac summa est, non ámplius eos, in diversitáte quadam electiónum,//multiplíciter divísos fore in faciéndo de bono iudício, sed omnes unum futúros,//uni illi ac soli bono agglutinátos; ita ut, per unitátem Sancti Spíritus//(quemádmodum Apóstolus ait) pacis constrícti nexu, corpus unum fiant omnes//et unus spíritus, per spem unam, in quam vocáti sint.///Enimvéro réctius fecérimus, si de verbo ad verbum ipsas Evangélii divínas//sane voces apposuérimus.//*Ut omnes,//inquit//*, sint unum, quemádmodum tu, mi//*Pater, in me es, et ego in te; ut et ipsi unum sint in nobis.///Huius autem unitátis nexus est glória. Spíritum autem Sanctum appellári//glóriam, nemo prudentiórum negábit, si ipsa Dómini verba intuébitur, cum ait://*Glóriam, quam dedísti mihi, dedi eis//. Revéra enim eándem discípulis glóriam//dedit, cum ad eos díceret://*Accípite Spíritum Sanctum//.///Atque hanc glóriam, quam tamen semper hábuit, prius étiam quam mundus//hic exsísteret, accépit id témporis, cum natúram humánam indúeret; qua quidem//per Spíritum Sanctum glorificáta, quidquid huic cognátum est glóriæ, Spíritus fit//párticeps, facto ab Apóstolis inítio.///Hanc ob causam ait://*Glóriam, quam dedísti mihi, dedi eis; ut sint unum,//*quemádmodum nos unum sumus; ego in eis et tu in me, ut sint consummáti in//*unum//. Quámobrem is, qui de púero in virum perféctum augescéndo evásit, ad//mensúram ætátis illíus pervénit, quam mente intellégimus; dénique capax glóriæ//Spíritus Sancti per statum a vítiis ómnibus aliénum, perque puritátem; hic ígitur//est perfécta illa colúmba, ad quam sponsus réspicit, cum ait://*Una est colúmba//*mea, perfécta mea.
RESPONSORIUM
(Cf. Io 15, 15; 14, 26; 15, 14)
℟.//Iam non dicam vos servos, sed amícos meos; quia ómnia cognovístis, quæ//operátus sum in médio vestri.
*//Accípite Spíritum Sanctum in vobis Paráclitum;//ille est quem Pater mittet vobis, allelúia.
℣.//Vos amíci mei estis, si fecéritis quæ ego præcípio vobis.
*//Accípite//Spíritum Sanctum in vobis Paráclitum; ille est quem Pater mittet vobis, allelúia.
Oratio
Supplicatiónibus nostris, Dómine, adésto propítius, ut, sicut humáni géneris//Salvatórem tecum in tua crédimus maiestáte, ita usque ad consummatiónem//sǽculi manére nobíscum, sicut ipse promísit, sentiámus. Per Dóminum.
FERIA II HEBDOMADÆ VII PASCHÆ
Ad Officium lectionis
LECTIO PRIOR
De Epístola prima beáti Ioánnis apóstoli
4, 1-10
Deus dilexit nos
[1]//Caríssimi, nolíte omni spirítui crédere, sed probáte spíritus si ex Deo sint,//quóniam multi pseudoprophétæ prodiérunt in mundum.//[2]//In hoc cognóscitis//Spíritum Dei: omnis spíritus, qui confitétur Iesum Christum in carne venísse, ex//Deo est.//[3]//Et omnis spíritus, qui non confitétur Iesum, ex Deo non est; et hoc est//antichrísti, quod audístis quóniam venit, et nunc iam in mundo est.//[4]//Vos ex Deo//estis, filíoli, et vicístis eos, quóniam maior est, qui in vobis est, quam qui in//mundo.//[5]//Ipsi ex mundo sunt; ídeo ex mundo loquúntur, et mundus eos audit.//[6]//Nos ex Deo sumus. Qui cognóscit Deum, audit nos; qui non est ex Deo, non//audit nos. Ex hoc cognóscimus Spíritum veritátis et spíritum erróris.///[7]//Caríssimi, diligámus ínvicem, quóniam cáritas ex Deo est, et omnis, qui//díligit, ex Deo natus est et cognóscit Deum.//[8]//Qui non díligit, non cognóvit//Deum, quóniam Deus cáritas est.//[9]//In hoc appáruit cáritas Dei in nobis, quóniam//Fílium suum unigénitum misit Deus in mundum, ut vivámus per eum.//[10]//In hoc//est cáritas, non quasi nos dilexérimus Deum, sed quóniam ipse diléxit nos et//misit Fílium suum propitiatiónem pro peccátis nostris.
RESPONSORIUM
(1 Io 4, 9; Io 3, 16)
℟.//In hoc appáruit cáritas Dei in nobis, quóniam Fílium suum unigénitum//misit Deus in mundum,
*//Ut omnis qui credit in eum, hábeat vitam ætérnam,//allelúia.
℣.//Sic diléxit Deus mundum, ut Fílium suum unigénitum daret.
*//Ut omnis//qui credit in eum, hábeat vitam ætérnam, allelúia.
LECTIO ALTERA
Ex Catechésibus sancti Cyrílli Hierosolymitáni epíscopi
(Cat. 16, De Spiritu Sancto 1, 11-12. 16: PG 33, 931-935. 939-942)
Aqua viva Spiritus Sancti
*Aqua, quam dabo ei, fiet in eo fons aquæ vivæ saliéntis in vitam ætérnam//.//Novum aquæ genus, quæ vivit et salit; salit vero super dignos. Quid autem//causæ est quod Spíritus grátiam aquæ vocábulo nuncupávit? Quod vidélicet per//aquam ómnia consístunt; quod herbárum et animántium efféctrix est aqua; quod//ex cælis ímbrium aqua descéndit; quod uníus modi et formæ ipsa lábitur,//multifórmes vero parit efféctus: álius quidem exsístit in palma, álius rursum in//vite, inque ómnibus ómnia; cum sit uníus modi, nec álius a seípso exsístat; non//enim seípsum commútans imber, álius atque álius descéndit; sed, suscipiéntium//se structúræ accómmodans, unicuíque id quod ei cómpetens est effícitur.///Ad eúndem modum et Spíritus Sanctus, cum unus sit, et uníus modi, et//indivisíbilis, unicuíque grátiam prout vult dívidit. Et quemádmodum lignum//áridum, aquam concípiens, gérmina emíttit; sic et ánima peccátrix, per//pæniténtiam Spíritus Sancti dono dignáta, iustítiæ racémos portat. Cumque ille//uníus et eiúsdem modi sit, multíplices tamen, Dei nutu et in Christi nómine,//virtútes operátur.///Nam alteríus quidem útitur lingua ad sapiéntiam; alteríus mentem prophetía//illústrat; huic fugandórum dǽmonum potestátem impértit; illi divínas Scriptúras//interpretándi donum largítur. Alteríus temperántiam corróborat, álium quæ ad//misericórdiam pértinent docet; álium ieiunáre et ascéticæ vitæ exercitatiónes//toleráre docet, álium res córporis contémnere; álium ad martýrium prǽparat;//álius in áliis, ipse vero a se numquam álius, sicut scriptum est://*Unicuíque vero//*datur manifestátio Spíritus ad id quod éxpedit.///Mansuétus et lenis eius accéssus, suávis et fragrans eius sénsio, iugum//levíssimum. Advéntum eius antevértunt præmicántes lúminis ac sciéntiæ rádii.//Germáni tutóris viscéribus prǽditus venit: venit namque salváre, sanáre, docére,//monére, roboráre, consolári, illustráre mentem, primum eius, a quo suscípitur,//dehinc, eius ópera, aliórum.///Et quemádmodum is qui in ténebris prius versabátur, sole póstea derepénte//conspécto, lucem in córporis óculo récipit, quæque ántea non vidébat perspícue//cernit; ita et qui Spíritus Sancti dono dignus hábitus est, ánimo illuminátur, et//supra hóminem evéctus videt quæ nesciébat.
RESPONSORIUM
(1 Cor 12, 6-7. 27)
℟.//Divisiónes operatiónum sunt, idem vero Deus, qui operátur ómnia in//ómnibus.
*//Unicuíque autem datur manifestátio Spíritus ad utilitátem, allelúia.
℣.//Vos estis corpus Christi, et membra ex parte.
*//Unicuíque autem datur//manifestátio Spíritus ad utilitátem, allelúia.
Oratio
Advéniat nobis, quǽsumus, Dómine, virtus Spíritus Sancti, qua voluntátem//tuam fidéli mente retinére et pia conversatióne deprómere valeámus. Per//Dóminum.
FERIA III HEBDOMADÆ VII PASCHÆ
Ad Officium lectionis
LECTIO PRIOR
De Epístola prima beáti Ioánnis apóstoli
4, 11-21
Deus caritas est
[11]//Caríssimi, si sic Deus diléxit nos, et nos debémus altérutrum dilígere.//[12]//Deum nemo vidit umquam; si diligámus ínvicem, Deus in nobis manet, et//cáritas eius in nobis consummáta est.//[13]//In hoc cognóscimus quóniam in ipso//manémus, et ipse in nobis, quóniam de Spíritu suo dedit nobis.//[14]//Et nos vídimus//et testificámur quóniam Pater misit Fílium salvatórem mundi.//[15]//Quisque//conféssus fúerit: «Iesus est Fílius Dei», Deus in ipso manet, et ipse in Deo.//[16]//Et//nos, qui credídimus, nóvimus caritátem, quam habet Deus in nobis. Deus cáritas//est, et qui manet in caritáte, in Deo manet, et Deus in eo manet.///[17]//In hoc consummáta est cáritas nobíscum, ut fidúciam habeámus in die//iudícii, quia sicut ille est, et nos sumus in hoc mundo.//[18]//Timor non est in caritáte,//sed perfécta cáritas foras mittit timórem, quóniam timor pœnam habet; qui autem//timet, non est consummátus in caritáte.///[19]//Nos dilígimus, quóniam ipse prior diléxit nos.//[20]//Si quis díxerit: «Díligo//Deum», et fratrem suum óderit, mendax est; qui enim non díligit fratrem suum,//quem videt, Deum, quem non videt, non potest dilígere.//[21]//Et hoc mandátum//habémus ab eo, ut, qui díligit Deum, díligat et fratrem suum.
RESPONSORIUM
(Cf. 1 Io 4, 10. 16 a; cf. Is 63, 8 c. 9 c)
℟.//Deus ipse prior diléxit nos, et misit Fílium suum propitiatiónem pro//peccátis nostris;
*//Et nos qui credídimus, cognóvimus caritátem quam habet//Deus in nobis, allelúia.
℣.//Dóminus factus est nobis salvátor; in dilectióne sua ipse redémit nos.
*//Et//nos qui credídimus, cognóvimus caritátem quam habet Deus in nobis, allelúia.
LECTIO ALTERA
Ex Tractátu sancti Basílii Magni epíscopi de Spíritu Sancto
(Cap. 9, 22-23: PG 32, 107-110)
Spiritus Sancti operationes
Quis, audítis Spíritus appellatiónibus, ánimo non erígitur, et ad suprémam//natúram cogitatiónem non attóllit? Nam Spíritus Dei dictus est, et Spíritus//veritátis, qui ex Patre procédit: Spíritus rectus, Spíritus principális, Spíritus//Sanctus, própria est illíus ac peculiáris appellátio.///Ad quem ómnia convertúntur quæ egent sanctificatióne: quem ómnia//áppetunt iuxta virtútem vivéntia, cuius afflátu velut irrigántur et adiuvántur, ut//pervéniant ad próprium suum naturalémque finem.///Orígo sanctificatiónis, lux intellegíbilis; univérsæ poténtiæ rationáli ad//veritátis investigatiónem velut illustratiónem quandam ex sese præbens.///Natúra inaccéssus, sed qui capi possit ob benignitátem; ómnia quidem//implens virtúte, sed solis iis qui digni sunt communicábilis, quibus sese non//eádem impértit mensúra, sed iuxta proportiónem fídei dispertítur vim suam.///Simplex esséntia, várius poténtiis; qui síngulis totus adest, et totus ubíque//est. Qui sic divíditur, ut ipse nihil patiátur; cuius sic omnes partícipes sunt, ut//ipse máneat ínteger, rádii soláris in morem, cuius benefícium fruénti tamquam//uni adest, et tamen terram ac mare illústrat, miscetúrque áeri.///Sic et Spíritus Sanctus, unicuíque capácium cum adsit quasi soli,//sufficiéntem ómnibus grátiam ac íntegram infúndit: quo fruúntur quæcúmque de//illo partícipant, quantum ipsis fas est natúra, non quantum ille potest.///Per hunc corda sustollúntur in altum, manu ducúntur infírmi, proficiéntes//perficiúntur. Hic eis qui ab omni sorde purgáti sunt illucéscens, per//communiónem, quam cum ipso habent, spiritáles reddit.///Et quemádmodum córpora nítida perlucidáque, contácta rádio, fiunt et ipsa//supra modum spléndida, et álium fulgórem ex sese profúndunt, ita ánimæ, quæ//Spíritum ferunt, illustrantúrque a Spíritu, fiunt et ipsæ spiritáles, et in álios//grátiam emíttunt.///Hinc futurórum præsciéntia, mysteriórum intellegéntia, occultórum//comprehénsio, donórum distributiónes, cæléstis conversátio, cum ángelis choréa://hinc gáudium numquam finiéndum, hinc in Deo perseverántia, hinc similitúdo//cum Deo, et, quo nihil sublímius éxpeti potest, hinc est ut deus fias.
RESPONSORIUM
(Cf. Io 14, 27 b; 16, 22 b; 14, 16 a)
℟.//Non turbétur cor vestrum: ego vado ad Patrem, et, cum assúmptus fúero a//vobis, mittam vobis
*//Spíritum veritátis, et gaudébit cor vestrum, allelúia.
℣.//Ego rogábo Patrem, et álium Paráclitum dabit vobis.
*//Spíritum veritátis,//et gaudébit cor vestrum, allelúia.
Oratio
Præsta, quǽsumus, omnípotens et miséricors Deus, ut Spíritus Sanctus//advéniens templum nos glóriæ suæ dignánter inhabitándo perfíciat. Per//Dóminum.
FERIA IV HEBDOMADÆ VII PASCHÆ
Ad Officium lectionis
LECTIO PRIOR
De Epístola prima beáti Ioánnis apóstoli
5, 1-12
Hæc est victoria ... fides nostra
Caríssimi://[1]//Omnis, qui credit quóniam Iesus est Christus, ex Deo natus est; et//omnis, qui díligit Deum, qui génuit, díligit et eum qui natus est ex eo.//[2]//In hoc//cognóscimus quóniam dilígimus natos Dei, cum Deum diligámus et mandáta//eius faciámus.//[3]//Hæc est enim cáritas Dei, ut mandáta eius servémus; et mandáta//eius grávia non sunt,//[4]//quóniam omne, quod natum est ex Deo, vincit mundum; et//hæc est victória, quæ vicit mundum: fides nostra.///[5]//Quis est qui vincit mundum, nisi qui credit quóniam Iesus est Fílius Dei?//[6]//Hic est qui venit per aquam et sánguinem, Iesus Christus; non in aqua solum sed//in aqua et in sánguine. Et Spíritus est, qui testificátur, quóniam Spíritus est//véritas.//[7]//Quia tres sunt qui testificántur://[8]//Spíritus et aqua et sanguis; et hi tres in//unum sunt.//[9]//Si testimónium hóminum accípimus, testimónium Dei maius est,//quóniam hoc est testimónium Dei, quia testificátus est de Fílio suo.//[10]//Qui credit//in Fílium Dei, habet testimónium in se. Qui non credit Deo, mendácem facit//eum, quóniam non crédidit in testimónium, quod testificátus est Deus de Fílio//suo.//[11]//Et hoc est testimónium, quóniam vitam ætérnam dedit nobis Deus, et hæc//vita in Fílio eius est.//[12]//Qui habet Fílium, habet vitam; qui non habet Fílium Dei,//vitam non habet.
RESPONSORIUM
(1 Io 5, 6; Zac 13, 1)
℟.//Hic est qui venit per aquam et sánguinem, Iesus Christus; non in aqua//solum, sed in aqua et sánguine.
*//Spíritus est qui testificátur quóniam Spíritus est//véritas, allelúia.
℣.//In die illa erit fons patens dómui David et habitántibus Ierúsalem pro//peccátis et immundítia.
*//Spíritus est qui testificátur quóniam Spíritus est véritas,//allelúia.
LECTIO ALTERA
Ex Constitutióne dogmática//*Lumen géntium//Concílii Vaticáni secúndi de//Ecclésia
(Nn. 4. 12)
De missione Spiritus Sancti in Ecclesia
Opere consummáto, quod Pater Fílio commísit in terra faciéndum, missus est//Spíritus Sanctus die Pentecóstes, ut Ecclésiam iúgiter sanctificáret, atque ita//credéntes per Christum in uno Spíritu accéssum habérent ad Patrem. Ipse est//Spíritus vitæ seu fons aquæ saliéntis in vitam ætérnam, per quem Pater hómines,//peccáto mórtuos, vivíficat, donec eórum mortália córpora in Christo resúscitet.///Spíritus in Ecclésia et in córdibus fidélium tamquam in templo hábitat, in//eísque orat et testimónium adoptiónis filiórum reddit. Ecclésiam, quam in//omnem veritátem indúcit et in communióne et ministratióne uníficat, divérsis//donis hierárchicis et charismáticis ínstruit ac dírigit, et frúctibus suis adórnat.///Virtúte Evangélii iuvenéscere facit Ecclésiam eámque perpétuo rénovat et ad//consummátam cum Sponso suo uniónem perdúcit. Nam Spíritus et Sponsa ad//Dóminum Iesum dicunt: «Veni!».///Sic appáret univérsa Ecclésia sícuti de unitáte Patris et Fílii et Spíritus Sancti//plebs adunáta.///Univérsitas fidélium, qui unctiónem habent a Spíritu Sancto, in credéndo//falli nequit, atque hanc suam peculiárem proprietátem mediánte supernaturáli//sensu fídei totíus pópuli maniféstat, cum ab epíscopis usque ad extrémos láicos//fidéles universálem suum consénsum de rebus fídei et morum éxhibet.///Illo enim sensu fídei, qui a Spíritu veritátis excitátur et sustentátur, pópulus//Dei sub ductu sacri magistérii, cui fidéliter óbsequens, iam non verbum//hóminum, sed vere áccipit verbum Dei,//*semel tráditæ sanctis fídei//indefectibíliter adhǽret, recto iudício in eam profúndius pénetrat eámque in vita//plénius ápplicat.///Idem prætérea Spíritus Sanctus non tantum per sacraménta et ministéria//pópulum Dei sanctíficat et ducit eúmque virtútibus ornat, sed, dona sua//*dívidens//*síngulis prout vult//, inter omnis órdinis fidéles distríbuit grátias quoque speciáles,//quibus illos aptos et promptos reddit ad suscipiénda vária ópera vel offícia, pro//renovatióne et amplióre ædificatióne Ecclésiæ profícua, secúndum illud://*Unicuíque datur manifestátio Spíritus ad utilitátem.///Quæ charísmata, sive claríssima, sive étiam simplicióra et látius diffúsa, cum//sint necessitátibus Ecclésiæ appríme accommodáta et utília, cum gratiárum//actióne ac consolatióne accipiénda sunt.
RESPONSORIUM
(Io 7, 37 a. 38. 39 a)
℟.//In novíssimo die magno Iesus clamávit dicens: Qui in me credit, flúmina//de ventre eius fluent aquæ vivæ.
*//Hoc autem dixit de Spíritu, quem acceptúri//erant qui credíderant in eum, allelúia.
℣.//Qui sitit, véniat et bibat, et de ventre eius fluent aquæ vivæ.
*//Hoc autem//dixit de Spíritu, quem acceptúri erant qui credíderant in eum, allelúia.
Oratio
Ecclésiæ tuæ, miséricors Deus, concéde propítius, ut, Sancto Spíritu//congregáta, toto sit corde tibi devóta, et pura voluntáte concórdet. Per Dóminum.
FERIA V HEBDOMADÆ VII PASCHÆ
Ad Officium lectionis
LECTIO PRIOR
De Epístola prima beáti Ioánnis apóstoli
5, 13-21
De oratione pro peccatoribus
Caríssimi://[13]//Hæc scripsi vobis, ut sciátis quóniam vitam habétis ætérnam, qui//créditis in nomen Fílii Dei.///[14]//Et hæc est fidúcia, quam habémus ad eum, quia si quid petiérimus//secúndum voluntátem eius, audit nos.//[15]//Et si scimus quóniam audit nos, quidquid//petiérimus, scimus quóniam habémus petitiónes, quas postulávimus ab eo.///[16]//Si quis videt fratrem suum peccáre peccátum non ad mortem, petet, et dabit//ei Deus vitam, peccántibus non ad mortem. Est peccátum ad mortem; non pro//illo dico, ut roget.//[17]//Omnis iniustítia peccátum est, et est peccátum non ad//mortem.///[18]//Scimus quóniam omnis, qui natus est ex Deo, non peccat, sed ille qui//génitus est ex Deo, consérvat eum, et Malígnus non tangit eum.//[19]//Scimus//quóniam ex Deo sumus, et mundus totus in Malígno pósitus est.//[20]//Et scimus//quóniam Fílius Dei venit et dedit nobis sensum, ut cognoscámus eum, qui verus//est; et sumus in eo, qui verus est, in Fílio eius Iesu Christo. Hic est qui verus est,//Deus et vita ætérna.//[21]//Filíoli, custodíte vos a simulácris!
RESPONSORIUM
(1 Io 5, 20; Io 1, 18)
℟.//Scimus quóniam Fílius Dei venit,
*//Et dedit nobis sensum ut cognoscámus//eum qui verus est Deus, allelúia.
℣.//Deum nemo vidit umquam; unigénitus Deus, qui est in sinu Patris, ipse//enarrávit.
*//Et dedit nobis sensum ut cognoscámus eum qui verus est Deus,//allelúia.
LECTIO ALTERA
Ex Commentário sancti Cyrílli Alexandríni epíscopi in Evangélium Ioánnis
(Lib. 10, 16, 6-7: PG 74, 434)
Si non abiero, Paraclitus non veniet ad vos
Perácta erant ómnia quæ in terris dispensánda erant; sed oportébat omníno//fíeri nos consórtes et divínæ Verbi natúræ partícipes, seu, nostra vita relícta, in//áliam quandam transformári et ad novitátem piæ conversatiónis instaurári; quod//áliter quam participatióne Sancti Spíritus fíeri non póterat.///Tempus autem máxime opportúnum missióni Spíritus, et eius in nos illápsui,//illud erat quod discéssum Christi nostri servatóris excépit.///Nam quámdiu Christus cum fidélibus adhuc in carne versabátur, omnis, ut//reor, boni largítor eis apparébat; verum ubi ad cæléstem Patrem ascendéndi//tempus et necéssitas áffuit, quómodo non oportébat eum cultóribus suis per//Spíritum adésse, et per fidem in nostris córdibus habitáre, ut, ipsum habéntes in//nobis, cum fidúcia clamarémus: «Abba, Pater», et ad omnem virtútem fácile//currerémus, ac prætérea poténtes et invícti advérsus diáboli insídias et insúltus//hóminum reperirémur, ut qui cunctipoténtem Spíritum habeámus?///Quod enim in álium quendam hábitum transfórmet eos in quibus fúerit et//inhabitárit Spíritus, eósque in novitátem vitæ restáuret, nonne fácile est cuívis,//cum ex véteris tum novæ Scriptúræ testimóniis, osténdere?///Divínus quippe Sámuel, cum ad Saulem verba fáceret://*Et insíliet,//inquit,//*super te Spíritus Dómini, et vertéris in virum álium//. Beátus autem Paulus://*Nos//*vero omnes, reveláta fácie glóriam Dómini speculántes, in eándem imáginem//*transformámur a claritáte in claritátem, tamquam a Dómini Spíritu. Dóminus//*autem Spíritus est.///Vides ut Spíritus transfórmet quodámmodo in áliam imáginem eos in quibus//inhábitat? Transfert enim fácile a rerum terrenárum sensu ad spectánda solum ea//quæ sunt in cælis, et ex imbélli timiditáte ad strénuam et generosíssimam vim//ánimi. Neque vero dúbium est quin ita afféctos reperiámus discípulos et sic per//Spíritum confirmátos, ut persequéntium incúrsibus nequáquam vinceréntur, sed//dilectióni in Christum mórdicus adhærérent.///Verum ígitur est quod ait Servátor://*Expedit vobis, ut ego ad cælos revértar//.//Tempus enim illud erat descensúri Spíritus.
RESPONSORIUM
(Io 16, 7 b. 13)
℟.//Si non abíero, Paráclitus non véniet ad vos; si autem abíero, mittam eum//ad vos.
*//Cum autem vénerit ille, dedúcet vos in omnem veritátem, allelúia.
℣.//Non enim loquétur a semetípso; sed quæcúmque áudiet, loquétur; et quæ//ventúra sunt, annuntiábit.
*//Cum autem vénerit ille, dedúcet vos in omnem//veritátem, allelúia.
Oratio
Spíritus tuus, quǽsumus, Dómine, spiritália nobis dona poténter infúndat, ut//det nobis mentem, quæ tibi sit plácita, et aptet nos tuæ propítius voluntáti. Per//Dóminum.
FERIA VI HEBDOMADÆ VII PASCHÆ
Ad Officium lectionis
LECTIO PRIOR
Epístola secúnda beáti Ioánnis apóstoli

Qui permanet in doctrina, hic et Patrem et Filium habet
[1]//Présbyter eléctæ dóminæ et fíliis eius, quos ego díligo in veritáte, et non ego//solus, sed et omnes, qui novérunt veritátem,//[2]//propter veritátem, quæ pérmanet in//nobis et nobíscum erit in sempitérnum.//[3]//Erit nobíscum grátia, misericórdia, pax a//Deo Patre et a Iesu Christo, Fílio Patris, in veritáte et caritáte.///[4]//Gavísus sum valde quóniam invéni de fíliis tuis ambulántes in veritáte, sicut//mandátum accépimus a Patre.//[5]//Et nunc rogo te, dómina, non tamquam//mandátum novum scribens tibi, sed quod habúimus ab inítio, ut diligámus//altérutrum.//[6]//Et hæc est cáritas, ut ambulémus secúndum mandáta eius; hoc//mandátum est, quemádmodum audístis ab inítio, ut in eo ambulétis.///[7]//Quóniam multi seductóres prodiérunt in mundum, qui non confiténtur Iesum//Christum veniéntem in carne; hic est sedúctor et antichrístus.//[8]//Vidéte//vosmetípsos, ne perdátis, quæ operáti estis, sed ut mercédem plenam accipiátis.//[9]//Omnis, qui ultra procédit et non manet in doctrína Christi, Deum non habet; qui//pérmanet in doctrína, hic et Patrem et Fílium habet.///[10]//Si quis venit ad vos et hanc doctrínam non affert, nolíte accípere eum in//domum, nec «Ave» ei dixéritis;//[11]//qui enim dicit illi: «Ave», commúnicat opéribus//illíus malígnis.///[12]//Plura habens vobis scríbere nólui per chartam et atraméntum, spero enim//me futúrum apud vos et os ad os loqui, ut gáudium nostrum plenum sit.///[13]//Salútant te fílii soróris tuæ eléctæ.
RESPONSORIUM
(Cf. 2 Io 5. 4 b; Deut 5, 33 a)
℟.//Hoc est mandátum, quod accépimus a Patre, non tamquam novum, sed//quod habúimus ab inítio:
*//Ambuláte in veritáte et caritáte, allelúia.
℣.//Per viam quam præcépit Dóminus Deus vester ambulábitis, ut vivátis.
*//Ambuláte in veritáte et caritáte, allelúia.
LECTIO ALTERA
Ex Tractátu sancti Hilárii epíscopi de Trinitáte
(Lib. 2, 1. 33. 35: PL 10, 50-51. 73-75)
Munus Patris in Christo
Dóminus baptizáre iussit in nómine Patris, et Fílii, et Spíritus Sancti, id est,//in confessióne et Auctóris et Unigéniti et Doni.///Auctor unus est ómnium. Unus est enim Deus Pater, ex quo ómnia; et unus//unigénitus, Dóminus noster Iesus Christus, per quem ómnia; et unus Spíritus,//donum in ómnibus.///Omnia ergo sunt suis virtútibus ac méritis ordináta: una potéstas ex qua//ómnia, una progénies per quam ómnia, perféctæ spei munus unum. Nec deésse//quidquam consummatióni tantæ reperiétur, intra quam sit, in Patre et Fílio et//Spíritu Sancto, infínitas in ætérno, spécies in imágine, usus in múnere.///Quod autem sit offícium Spíritus in nobis, verbis ipsíus Dómini audiámus.//Ait enim://*Adhuc multa hábeo quæ dicam vobis, sed non potéstis illa modo//*portáre. Expedit enim vobis ut ego eam; si íero, mittam vobis Advocátum.///Et rursum://*Ego rogábo Patrem, et álium Advocátum mittet vobis, ut//*vobíscum sit in ætérnum, Spíritum veritátis. Ille vos díriget in omnem veritátem://*non enim loquétur a se, sed quæcúmque audíerit, loquétur, et ventúra//*annuntiábit vobis. Ille me honorificábit, quia de meo sumet.///Hæc de plúribus ad intellegéntiæ viam dicta sunt, quibus et volúntas//munerántis, et rátio et condício múneris continétur; ut, quia infírmitas nostra//neque Patris neque Fílii capax esset, fidem nostram, de Dei incarnatióne//diffícilem, Sancti Spíritus donum quodam intercessiónis suæ fœdere lumináret.///Accípitur ergo ob sciéntiam. Ut enim natúra humáni córporis, cessántibus//offícii sui causis, erit otiósa; nam óculis, nisi lumen aut dies sit, nullus ministérii//erit usus; ut aures, nisi vox sonúsve reddátur, munus suum non recognóscent; ut//nares, nisi odor fragráverit, in quo offício erunt néscient; non quod his defíciet//natúra per causam, sed usus habétur ex causa; ita et ánimus humánus, nisi per//fidem donum Spíritus háuserit, habébit quidem natúram Deum intellegéndi, sed//lumen sciéntiæ non habébit.///Munus autem, quod in Christo est, omne ómnibus patet unum; et, quod//ubíque non deest, in tantum datur in quantum quis volet súmere; in tantum//résidet in quantum quis volet promeréri. Hoc usque in consummatiónem sǽculi//nobíscum, hoc exspectatiónis nostræ solácium, hoc in donórum operatiónibus//futúræ spei pignus est, hoc méntium lumen, hic splendor animórum est.
RESPONSORIUM

℟.//Tempus est, ut revértar ad eum, qui me misit, dicit Dóminus; nolíte//contristári, nec turbétur cor vestrum;
*//Rogo pro vobis Patrem, ut ipse vos//custódiat, allelúia.
℣.//Nisi ego abíero, Paráclitus non véniet; cum assúmptus fúero, mittam vobis//eum.
*//Rogo pro vobis Patrem, ut ipse vos custódiat, allelúia.
Oratio
Deus, qui nobis æternitátis áditum glorificatióne Christi tui et Sancti Spíritus//illuminatióne reserásti, concéde, quǽsumus, ut, tanti doni párticeps, devótio//nostra profíciat et ad fídei transferámur augméntum. Per Dóminum.
SABBATO HEBDOMADÆ VII PASCHÆ
Ad Officium lectionis
LECTIO PRIOR
Epístola tértia beáti Ioánnis apóstoli

In veritate ambulemus
[1]//Présbyter Gaio caríssimo, quem ego díligo in veritáte.///[2]//Caríssime, in ómnibus exópto próspere te ágere et valére, sicut próspere agit//ánima tua.//[3]//Nam gavísus sum valde veniéntibus frátribus et testimónium//perhibéntibus veritáti tuæ, quómodo tu in veritáte ámbules.//[4]//Maius horum non//hábeo gáudium, quam ut áudiam fílios meos in veritáte ambuláre.///[5]//Caríssime, fidéliter facis, quidquid operáris in fratres et hoc in peregrínos,//[6]//qui testimónium reddidérunt caritáti tuæ in conspéctu ecclésiæ. Bene fácies//subvéniens illis in via digne Deo;//[7]//pro nómine enim profécti sunt, nihil//accipiéntes a gentílibus.//[8]//Nos ergo debémus subleváre huiúsmodi, ut//cooperatóres simus veritátis.///[9]//Scripsi áliquid ecclésiæ; sed is, qui amat primátum gérere in eis, Diótrephes,//non récipit nos.//[10]//Propter hoc, si vénero commonébo eius ópera, quæ facit verbis//malígnis gárriens in nos; et quasi non ei ista suffíciant, nec ipse súscipit fratres et//eos, qui cúpiunt, próhibet et de ecclésia éicit.///[11]//Caríssime, noli imitári malum, sed quod bonum est. Qui benéfacit, ex Deo//est; qui maléfacit non vidit Deum.///[12]//Demétrio testimónium rédditur ab ómnibus et ab ipsa veritáte; sed et nos//testimónium perhibémus, et scis quóniam testimónium nostrum verum est.///[13]//Multa hábui scríbere tibi, sed nolo per atraméntum et cálamum scríbere tibi;//[14]//spero autem prótinus te vidére, et os ad os loquémur.///[15]//Pax tibi. Salútant te amíci. Salúta amícos nominátim.
RESPONSORIUM
(3 Io 11; 1 Petr 2, 19)
℟.//Noli imitári malum, sed quod bonum est.
*//Qui benéfacit, ex Deo est,//allelúia.
℣.//Hæc est grátia, si propter consciéntiam Dei sústinet quis tristítias.
*//Qui//benéfacit, ex Deo est, allelúia.
LECTIO ALTERA
Ex Sermónibus cuiúsdam Auctóris africáni sǽculi sexti
(Sermo 8, 1-3: PL 65, 743-744)
Unitas Ecclesiæ linguis omnibus loquitur
Omnibus linguis locúti sunt. Sic quippe tunc Deo plácuit Sancti Spíritus//significáre præséntiam, ut, qui eum accepísset, ómnibus linguis loquerétur.//Intellegéndum est enim, fratres caríssimi, hunc esse Spíritum Sanctum, quo//cáritas diffúnditur in córdibus nostris.///Et quóniam cáritas Ecclésiam Dei congregatúra fúerat toto orbe terrárum,//quod tunc étiam unus homo póterat, Spíritum Sanctum accípiens, linguis//ómnibus loqui, nunc, Sancto Spíritu congregáta, ipsa únitas Ecclésiæ linguis//ómnibus lóquitur.///Proínde si quisquam díxerit alícui nostrum: «Accepísti Spíritum Sanctum,//quare non linguis ómnibus lóqueris?» respondére debet: «Loquor sane ómnibus//linguis: quia in eo sum Christi córpore, hoc est in Ecclésia, quæ lóquitur//ómnibus linguis. Quid enim áliud tunc Deus significávit per Sancti Spíritus//præséntiam, nisi Ecclésiam suam ómnibus linguis locutúram?».///Implétum est ítaque quod promíserat Dóminus://*Nemo mittit vinum novum in//*utres véteres, sed vinum novum in utres novos mittunt, et utráque servabúntur.///Mérito ergo, cum audiréntur linguis ómnibus loqui, nonnúlli dicébant://*Hi//*musto pleni sunt//. Iam enim facti fúerant utres novi, sanctitátis grátia renováti, ut,//vino novo, hoc est, Spíritu Sancto repléti, ómnibus linguis loquéndo fervérent,//Ecclésiam cathólicam per ómnium géntium linguas futúram evidentíssimo illo//miráculo præsignárent.///Hunc ítaque diem sic celebráte, tamquam membra unitátis córporis Christi.//Non enim frustra celebrátis, si hoc estis quod celebrátis: illi Ecclésiæ//cohæréntes, quam Dóminus, implens Spíritu Sancto, toto mundo crescénte//agnóscit suam, et agnóscitur a sua. Tamquam sponsus sponsam non pérdidit//própriam, nemo ei suppónit aliénam.///Vobis enim ómnibus géntibus constitútis, hoc est Ecclésiæ Christi, membris//Christi, córpori Christi, sponsæ Christi, Apóstolus dicit://*Sufferéntes ínvicem in//*dilectióne, studéntes ínvicem serváre unitátem Spíritus in vínculo pacis.///Vidéte quia ubi præcépit ut sustineámus ínvicem, ibi pósuit dilectiónem; ubi//spem nominávit unitátis, ibi osténdit vínculum pacis. Hæc est domus Dei, de//vivis lapídibus fabricáta, in qua talem patremfamílias deléctet habitáre, cuius//óculos ruína divisiónis non debet offéndere.
RESPONSORIUM
(Cf. Act 15, 8-9; 11, 18 b)
℟.//Qui novit corda, Deus, dedit géntibus Spíritum Sanctum sicut et nobis;
*//Et nihil discrévit inter nos et illos, fide puríficans corda eórum, allelúia.
℣.//Ergo et géntibus pæniténtiam dedit Deus ad vitam.
*//Et nihil discrévit inter//nos et illos, fide puríficans corda eórum, allelúia.
Oratio
Præsta, quǽsumus, omnípotens Deus, ut, qui paschália festa perégimus, hæc,//te largiénte, móribus et vita teneámus. Per Dóminum.
DOMINICA PENTECOSTES
Ad Officium lectionis
LECTIO PRIOR
De Epístola beáti Pauli apóstoli ad Romános
8, 5-27
Quicumque Spiritu Dei aguntur, ii sunt filii Dei
Fratres://[5]//Qui secúndum carnem sunt, quæ carnis sunt, sápiunt; qui vero//secúndum Spíritum, quæ sunt Spíritus.//[6]//Nam sapiéntia carnis mors, sapiéntia//autem Spíritus vita et pax;//[7]//quóniam sapiéntia carnis inimicítia est in Deum, legi//enim Dei non subícitur nec enim potest.//[8]//Qui autem in carne sunt, Deo placére//non possunt.///[9]//Vos autem in carne non estis, sed in Spíritu, si tamen Spíritus Dei hábitat in//vobis. Si quis autem Spíritum Christi non habet, hic non est eius.//[10]//Si autem//Christus in vobis est, corpus quidem mórtuum est propter peccátum, Spíritus//vero vita propter iustítiam.//[11]//Quod si Spíritus eius, qui suscitávit Iesum a mórtuis,//hábitat in vobis, qui suscitávit Christum a mórtuis, vivificábit et mortália córpora//vestra per inhabitántem Spíritum suum in vobis.///[12]//Ergo, fratres, debitóres sumus non carni, ut secúndum carnem vivámus.//[13]//Si//enim secúndum carnem vixéritis, moriémini; si autem Spíritu ópera córporis//mortificátis, vivétis.//[14]//Quicúmque enim Spíritu Dei agúntur, hi fílii Dei sunt.//[15]//Non enim accepístis spíritum servitútis íterum in timórem, sed accepístis//Spíritum adoptiónis filiórum, in quo clamámus: «Abba, Pater!».//[16]//Ipse Spíritus//testimónium reddit una cum spíritu nostro quod sumus fílii Dei.//[17]//Si autem fílii,//et herédes: herédes quidem Dei, coherédes autem Christi, si tamen compátimur,//ut et conglorificémur.//[18]//Exístimo enim quod non sunt condígnæ passiónes huius//témporis ad futúram glóriam, quæ revelánda est in nobis.///[19]//Nam exspectátio creatúræ revelatiónem filiórum Dei exspéctat;//[20]//vanitáti//enim creatúra subiécta est, non volens sed propter eum, qui subiécit, in spem,//[21]//quia et ipsa creatúra liberábitur a servitúte corruptiónis in libertátem glóriæ//filiórum Dei.//[22]//Scimus enim quod omnis creatúra congemíscit et compárturit//usque adhuc;//[23]//non solum autem, sed et nos ipsi primítias Spíritus habéntes, et//ipsi intra nos gémimus adoptiónem filiórum exspectántes, redemptiónem//córporis nostri.//[24]//Spe enim salvi facti sumus; spes autem, quæ vidétur, non est//spes; nam, quod videt, quis sperat?//[25]//Si autem, quod non vidémus, sperámus, per//patiéntiam exspectámus.///[26]//Simíliter autem et Spíritus ádiuvat infirmitátem nostram; nam quid orémus,//sicut opórtet, nescímus, sed ipse Spíritus interpéllat gemítibus inenarrabílibus;//[27]//qui autem scrutátur corda, scit quid desíderet Spíritus, quia secúndum Deum//póstulat pro sanctis.
RESPONSORIUM
(Gal 4, 6; 3, 26; 2 Tim 1, 7)
℟.//Quóniam estis fílii per fidem, in Christo Iesu,
*//Misit Deus Spíritum Fílii//sui in corda nostra, clamántem: Abba, Pater, allelúia.
℣.//Non dedit nobis Deus Spíritum timóris, sed virtútis et dilectiónis et//sobrietátis.
*//Misit Deus Spíritum Fílii sui in corda nostra, clamántem: Abba,//Pater, allelúia.
LECTIO ALTERA
Ex Tractátu sancti Irenǽi epíscopi Advérsus hǽreses
(Lib. 3, 17, 1-3: SCh 34, 302-306)
Missio Spiritus Sancti
Dóminus, potestátem regeneratiónis in Deum dans discípulis, dicébat eis://*Eúntes, docéte omnes gentes, baptizántes eos in nómine Patris et Fílii et Spíritus//*Sancti//.///Hunc enim promísit per prophétas effúndere se in novíssimis tempóribus//super servos et ancíllas, ut prophétent; unde et in Fílium Dei, fílium hóminis//factum, descéndit, cum ipso assuéscens habitáre in génere humáno et requiéscere//in homínibus et habitáre in plásmate Dei, voluntátem Patris óperans in ipsis et//rénovans eos a vetustáte in novitátem Christi.///Hunc Spíritum descendísse Lucas ait post ascénsum Dómini super discípulos//in Pentecóste, habéntem potestátem ómnium géntium ad intróitum vitæ et ad//apertiónem novi testaménti; unde et ómnibus linguis conspirántes hymnum//dicébant Deo, Spíritu ad unitátem redigénte distántes tribus, et primítias ómnium//géntium offerénte Patri.///Unde et Dóminus pollícitus est míttere se Paráclitum, qui nos aptáret Deo.//Sicut enim de árido trítico massa una fíeri non potest sine umóre, neque unus//panis, ita nec nos multi unum fíeri in Christo Iesu poterámus sine aqua, quæ de//cælo est. Et sicut árida terra si non percípiat umórem non fructíficat, sic et nos,//lignum áridum exsisténtes primum, numquam fructificarémus vitam sine//supérna voluntária plúvia.///Córpora enim nostra per lavácrum illam, quæ est ad incorruptiónem,//unitátem accepérunt, ánimæ autem per Spíritum.///Spíritus Dei descéndit in Dóminum,//*Spíritus sapiéntiæ et intelléctus, Spíritus//*consílii et virtútis, Spíritus sciéntiæ et pietátis, Spíritus timóris Dei//, quem ipsum//íterum dedit Ecclésiæ, in omnem terram mittens de cælis Paráclitum, ubi et//*diábolum tamquam fulgur proiéctum//, ait Dóminus; quaprópter necessárius nobis//est ros Dei, ut non comburámur neque infructuósi efficiámur, et, ubi accusatórem//habémus, illic habeámus et Paráclitum, commendánte Dómino Spirítui Sancto//suum hóminem, qui incíderat in latrónes, cui ipse misértus est et ligávit vúlnera//eius, dans duo denária regália, ut, per Spíritum imáginem et inscriptiónem Patris//et Fílii accipiéntes, fructificémus créditum nobis denárium, multiplicátum//Dómino annumerántes.
RESPONSORIUM
(Act 2, 1-2)
℟.//Cum complerétur dies Pentecóstes, erant omnes páriter in eódem loco; et//factus est repénte de cælo sonus,
*//Tamquam spíritus veheméntis, et replévit//totam domum, allelúia.
℣.//Dum ergo essent in unum discípuli congregáti, sonus repénte de cælo venit//super eos.
*//Tamquam spíritus veheméntis, et replévit totam domum, allelúia.
Oratio
Deus, qui sacraménto festivitátis hodiérnæ univérsam Ecclésiam tuam in//omni gente et natióne sanctíficas, in totam mundi latitúdinem Spíritus Sancti//dona defúnde, et, quod inter ipsa evangélicæ prædicatiónis exórdia operáta est//divína dignátio, nunc quoque per credéntium corda perfúnde. Per Dóminum.
