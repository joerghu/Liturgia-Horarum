Die 19 martii
S. IOSEPH, SPONSI BEATÆ MARIÆ VIRGINIS (S)

Ad Officium lectionis
LECTIO PRIOR
De Epístola ad Hebrǽos
11, 1-16
Fides sanctorum patrum
Fratres://[1]//Est fides sperandórum substántia, rerum arguméntum non//apparéntium.//[2]//In hac enim testimónium consecúti sunt senióres.///[3]//Fide intellégimus aptáta esse sǽcula verbo Dei, ut ex invisibílibus visibília//facta sint.///[4]//Fide ampliórem hóstiam Abel quam Cain óbtulit Deo, per quam//testimónium consecútus est esse iustus, testimónium perhibénte munéribus eius//Deo, et per illam defúnctus adhuc lóquitur.///[5]//Fide Henoch translátus est, ne vidéret mortem, et//*non inveniebátur, quia//*tránstulit illum Deus//; ante translatiónem enim testimónium accépit//*placuísse//*Deo//.//[6]//Sine fide autem impossíbile placére; crédere enim opórtet accedéntem ad//Deum quia est et inquiréntibus se remunerátor fit.///[7]//Fide Noe respónso accépto de his, quæ adhuc non videbántur, revéritus//aptávit arcam in salútem domus suæ; per quam damnávit mundum, et iustítiæ,//quæ secúndum fidem est, heres est institútus.///[8]//Fide vocátus Abraham obœdívit in locum exíre, quem acceptúrus erat in//hereditátem, et exívit nésciens quo iret.///[9]//Fide peregrinátus est in terra promissiónis tamquam in aliéna in cásulis//habitándo cum Isaac et Iacob, coherédibus promissiónis eiúsdem;//[10]//exspectábat//enim fundaménta habéntem civitátem, cuius ártifex et cónditor Deus.///[11]//Fide — et ipsa Sara stérilis — virtútem in conceptiónem séminis accépit//étiam præter tempus ætátis, quóniam fidélem crédidit esse, qui promíserat;//[12]//propter quod et ab uno orti sunt, et hoc emórtuo,//*tamquam sídera cæli//in//multitúdine//*et sicut aréna, quæ est ad oram maris innumerábilis//.///[13]//Iuxta fidem defúncti sunt omnes isti, non accéptis promissiónibus, sed a//longe eas aspiciéntes et salutántes et confiténtes quia peregríni et hóspites sunt//supra terram;//[14]//qui enim hæc dicunt, signíficant se pátriam inquírere.//[15]//Et si//quidem illíus meminíssent, de qua exíerant, habébant útique tempus reverténdi;//[16]//nunc autem meliórem áppetunt, id est cæléstem. Ideo non confúnditur Deus//vocári Deus eórum, parávit enim illis civitátem.
RESPONSORIUM
(Rom 4, 20.22; Iac 2, 22)
℟.//In repromissióne Dei non hæsitávit diffidéntia, sed confortátus est fide,//dans glóriam Deo;
*//Ideo reputátum est illi ad iustítiam, allelúia.
℣.//Fides cooperabátur opéribus illíus et ex opéribus fides consummáta est.
*//Ideo reputátum est illi ad iustítiam, allelúia.
LECTIO ALTERA
Ex Sermónibus sancti Bernardíni Senénsis presbýteri
(Sermo 2, de S. Ioseph: Opera 7, 16. 27-30)
Fidelis nutritius atque custos
Omnium singulárium gratiárum alícui rationáli creatúræ communicatárum//generális régula est, quod, quandocúmque divína grátia éligit áliquem ad//áliquam grátiam singulárem, seu ad áliquem sublímem statum, ómnia charísmata//donat, quæ illi persónæ sic eléctæ et eius offício necessária sunt atque illam//copióse décorant.///Quod máxime verificátum est in sanctíssimo Ioseph, putatívo patre Dómini//Iesu Christi et vero sponso regínæ mundi et dóminæ angelórum, qui ab ætérno//Patre eléctus est fidélis nutrítius atque custos principálium thesaurórum suórum,//scílicet Fílii eius et sponsæ suæ; quod offícium fidelíssime prosecútus est. Cui//proptérea Dóminus ait://*Serve bone et fidélis, intra in gáudium Dómini tui//.///Si cómpares Ioseph ad totam Ecclésiam Christi, nonne iste est homo eléctus//et speciális per quem et sub quo Christus est ordináte et honéste introdúctus in//mundum? Si ergo Vírgini Matri tota Ecclésia sancta débitrix est, quia per eam//Christum suscípere dignáta est; sic profécto post eam huic debet grátiam et//reveréntiam singulárem.///Ipse enim est cláusula véteris testaménti, in qua patriarchális et prophetális//dígnitas promíssum conséquitur fructum. Porro hic est solus, qui corporáliter//possédit quod eis divína dignátio repromísit.///Profécto dubitándum non est, quod Christus familiaritátem, reveréntiam//atque sublimíssimam dignitátem, quam illi exhíbuit dum ágeret in humánis//tamquam fílius patri suo, in cælis útique non negávit, quin pótius complévit et//consummávit.///Unde non immérito a Dómino subinfértur://*Intra in gáudium Dómini tui//.//Unde, licet gáudium ætérnæ beatitúdinis in cor hóminis intret, máluit tamen//Dóminus ei dícere://*Intra in gáudium//, ut mýstice innuátur quod gáudium illud//non solum in eo sit intra, sed úndique illum circúmdans et absórbens et ipsum//velut abýssus infiníta submérgens.///Meménto ígitur nostri, beáte Ioseph, et tuæ oratiónis suffrágio apud tuum//putatívum Fílium intercéde; sed et beatíssimam Vírginem sponsam tuam nobis//propítiam redde, quæ mater est eius, qui cum Patre et Spíritu Sancto vivit et//regnat per infiníta sǽcula. Amen.
RESPONSORIUM
(Cf. Eccli 51, 2-3)
℟.//Fecit me Deus quasi patrem regis et dóminum univérsæ domus eius;
*//Exaltávit me, ut salvos fáceret multos pópulos, allelúia.
℣.//Adiútor et protéctor factus est mihi Dóminus in salútem.
*//Exaltávit me, ut//salvos fáceret multos pópulos, allelúia.
Oratio
Præsta, quǽsumus, omnípotens Deus, ut humánæ salútis mystéria, cuius//primórdia beáti Ioseph fidéli custódiæ commisísti, Ecclésia tua, ipso//intercedénte, iúgiter servet implénda. Per Dóminum.
Die 25 martii
IN ANNUNTIATIONE DOMINI (S)

Ad Officium lectionis
LECTIO PRIOR
De libro primo Chronicórum
17, 1-15
Vaticinium de filio David
[1]//Cum habitáret David in domo sua, dixit ad Nathan prophétam: «Ecce ego//hábito in domo cédrina, arca autem fœderis Dómini sub péllibus est».//[2]//Et ait//Nathan ad David: «Omnia, quæ in corde tuo sunt, fac; Deus enim tecum est».///[3]//Igitur nocte illa factus est sermo Dei ad Nathan dicens://[4]//«Vade et lóquere//David servo meo: Hæc dicit Dóminus: Non ædificábis tu mihi domum ad//habitándum;//[5]//neque enim mansi in domo ex eo témpore, quo edúxi Israel usque//ad hanc diem, sed fui semper migrans de tabernáculo in tabernáculum et de//habitatióne in habitatiónem.//[6]//Ubicúmque ambulábam in omni Israel, numquid//locútus sum uni iúdicum Israel, quibus præcéperam, ut páscerent pópulum//meum, et dixi: Quare non ædificástis mihi domum cédrinam?//[7]//Nunc ítaque, sic//loquéris ad servum meum David: Hæc dicit Dóminus exercítuum: Ego tuli te,//cum in páscuis sequeréris gregem, ut esses dux pópuli mei Israel;//[8]//et fui tecum,//quocúmque perrexísti, et interféci omnes inimícos tuos coram te fecíque tibi//nomen quasi uníus magnórum, qui celebrántur in terra.//[9]//Et dedi locum pópulo//meo Israel et plantávi eum, ut habitáret in eo, et ultra non commovébitur, nec//fílii iniquitátis átterent eos sicut in princípio//[10]//et ex diébus, quibus dedi iúdices//pópulo meo Israel et humiliávi univérsos inimícos tuos. Annúntio ergo tibi quod//ædificatúrus sit domum tibi Dóminus.//[11]//Cumque impléveris dies tuos, ut vadas//ad patres tuos, suscitábo semen tuum post te, quod erit de fíliis tuis, et stabíliam//regnum eius.//[12]//Ipse ædificábit mihi domum et firmábo sólium eius usque in//ætérnum.//[13]//Ego ero ei in patrem et ipse erit mihi in fílium; et misericórdiam//meam non áuferam ab eo, sicut ábstuli ab eo, qui ante te fuit.//[14]//Et státuam eum in//domo mea et in regno meo usque in sempitérnum et thronus eius erit firmíssimus//in perpétuum».///[15]//Iuxta ómnia verba hæc et iuxta univérsam visiónem istam, sic locútus est//Nathan ad David.
RESPONSORIUM
(Cf. Lc 1, 26-32)
℟.//Missus est Gábriel ángelus ad Maríam Vírginem desponsátam Ioseph,//núntians ei verbum; et expavéscit Virgo de lúmine. Ne tímeas, María, invenísti//grátiam apud Dóminum:
*//Ecce concípies et páries et vocábitur Altíssimi Fílius,//allelúia.
℣.//Ave, María, grátia plena; Dóminus tecum.
*//Ecce concípies et páries et//vocábitur Altíssimi Fílius, allelúia.
LECTIO ALTERA
Ex Epístolis sancti Leónis Magni papæ
(Epist. 28, ad Flavianum, 3-4: PL 54, 763-767)
Sacramentum reconciliationis nostræ
Suscépta est a maiestáte humílitas, a virtúte infírmitas, ab æternitáte//mortálitas; et ad resolvéndum condiciónis nostræ débitum, natúra inviolábilis//natúræ est uníta passíbili, ut, quod nostris remédiis congruébat, unus atque idem//mediátor Dei et hóminum, homo Iesus Christus, et mori posset ex uno et mori//non posset ex áltero.///In íntegra ergo veri hóminis perfectáque natúra verus natus est Deus, totus in//suis, totus in nostris. Nostra autem dícimus, quæ in nobis ab inítio Creátor//cóndidit et quæ reparánda suscépit.///Nam illa, quæ decéptor íntulit et homo decéptus admísit, nullum habuérunt//in Salvatóre vestígium. Nec, quia communiónem humanárum súbiit//infirmitátum, ídeo nostrórum fuit párticeps delictórum.///Assúmpsit formam servi sine sorde peccáti, humána augens, divína non//mínuens: quia exinanítio illa, qua se invisíbilis visíbilem prǽbuit et Creátor ac//Dóminus ómnium rerum unus vóluit esse mortálium, inclinátio fuit miseratiónis,//non deféctio potestátis. Proínde, qui manens in forma Dei fecit hóminem, idem//in forma servi factus est homo.///Ingréditur ergo hæc mundi ínfima Fílius Dei, de cælésti sede descéndens et a//patérna glória non recédens, novo órdine, nova nativitáte generátus.///Novo órdine, quia, invisíbilis in suis, visíbilis factus est in nostris;//incomprehensíbilis, vóluit comprehéndi; ante témpora manens, esse cœpit ex//témpore; universitátis Dóminus servílem formam, obumbráta maiestátis suæ//immensitáte, suscépit; impassíbilis Deus non dedignátus est homo esse passíbilis//et immortális mortis légibus subiacére.///Qui enim verus est Deus, idem verus est homo et nullum est in hac unitáte//mendácium, dum ínvicem sunt et humílitas hóminis et altitúdo Deitátis.///Sicut enim Deus non mutátur miseratióne, ita homo non consúmitur//dignitáte. Agit enim utráque forma, cum alteríus communióne, quod próprium//est: Verbo scílicet operánte quod Verbi est, et carne exsequénte quod carnis est.///Unum horum corúscat miráculis, áliud succúmbit iniúriis. Et sicut Verbum ab//æqualitáte patérnæ glóriæ non recédit, ita caro natúram nostri géneris non//relínquit.///Unus enim idémque est, quod sæpe dicéndum est, vere Dei Fílius, et vere//hóminis fílius. Deus per id quod//*in princípio erat Verbum et Verbum erat apud//*Deum et Deus erat Verbum//; homo per id quod//*Verbum caro factum est, et//*habitávit in nobis//.
RESPONSORIUM

℟.//Súscipe verbum, Virgo María, quod tibi a Dómino per Angelum//transmíssum est: concípies et páries Deum páriter et hóminem,
*//Ut benedícta//dicáris inter omnes mulíeres, allelúia.
℣.//Páries quidem fílium et virginitátis non patiéris detriméntum: efficiéris//grávida et eris mater semper intácta.
*//Ut benedícta dicáris inter omnes mulíeres,//allelúia.
Oratio
Deus, qui Verbum tuum in útero Vírginis Maríæ veritátem carnis humánæ//suscípere voluísti, concéde, quǽsumus, ut, qui Redemptórem nostrum Deum et//hóminem confitémur, ipsíus étiam divínæ natúræ mereámur esse consórtes. Per//Dóminum.
Die 2 aprilis
S. FRANCISCI DE PAOLA, EREMITÆ (m)
Paulæ in Calabria natus est anno 1416. Congregationem eremiticam ab ipso//institutam et postea in Ordinem Minimorum mutatam Sedes Apostolica//confirmavit anno 1506. Mortuus est Turonis in Gallia anno 1507.
Ad Officium lectionis
LECTIO ALTERA
Ex Epístolis sancti Francísci de Páola
(Epistola a. 1486: A. Galuzzi, Origini dell’Ordine dei Minimi, Romæ, 1967, pp.//121-122)
Convertimini corde sincero
Dóminus noster Iesus Christus, qui summa remunerátur magnanimitáte,//vobis labóris mercédem persólvat.///Malum defúgite, depéllite perícula. Nos autem et omnes fratres nostri, etsi//indígni, a Deo Patre ab eiúsque Fílio Iesu Christo necnon a Vírgine Matre María//constánter precámur, ne ipsi vobis desint in animárum corporúmque vestrórum//salúte persequénda.///Vos ígitur, fratres, veheménter exhórtor, ut prudénter diligentérque animárum//vestrárum salúti óperam detis. Mors certa, brevis vita, quæ sicut fumus//evanéscit.///Itaque mentem defígite in passióne Dómini nostri Iesu Christi, qui erga nos//amóre succénsus, de cælo descéndit ad nos rediméndos; qui pro nobis omnes//ánimi cruciátus et córporis tulit nec ullum supplícium vitávit. Ipse nobis perféctæ//exémplum prǽbuit patiéntiæ et amóris; nos ergo in rebus advérsis patiéntes//simus opórtet.///Odium et inimicítias depónite; próvide vobis a verbis durióribus párcite, quæ//si emíssa fúerint de ore vestro, non pígeat ex vestro ore proférre medicaménta,//unde facta sunt vúlnera: sicque vobis ínvicem parcátis, ut ne póstmodum illátæ//iniúriæ mémores sitis. Memória enim malítiæ iniúria est, compleméntum furóris,//custódia peccáti, ódium iustítiæ, sagítta rubiginósa, venénum ánimæ, dissipátio//virtútum, vermis mentis, confúsio oratiónis, lacerátio petitiónum, quæ fiunt Deo,//alienátio caritátis, clavus fixus in ánima, iníquitas numquam dórmiens, peccátum//numquam defíciens et mors cotidiána.///Dilígite pacem, pretiosíssimum thesáurum quam qui máxime optándus. Iam//scitis peccáta nostra Deum in iram concitáre: vos ergo pæniteámini opórtet, ut//Deus vobis miséricors parcat. Quod hómines celámus, maniféstum est Deo;//convertímini ítaque corde sincéro. Sic vívite ut benedictiónem Dómini colligátis//et pax Dei Patris nostri sit semper vobíscum.
RESPONSORIUM
(2 Cor 4, 11.16)
℟.//Semper nos qui vívimus, in mortem trádimur propter Iesum,
*//Ut et vita//Iesu manifestétur in carne nostra mortáli, allelúia.
℣.//Licet is, qui foris est, noster homo corrúmpitur, tamen is, qui intus est,//renovátur de die in diem.
*//Ut et vita Iesu manifestétur in carne nostra mortáli,//allelúia.
Oratio
Deus, humílium celsitúdo, qui beátum Francíscum sanctórum tuórum glória//sublimásti, tríbue, quǽsumus, ut, eius méritis et exémplo, promíssa humílibus//prǽmia felíciter consequámur. Per Dóminum.
Die 4 aprilis
S. ISIDORI, EPISCOPI ET ECCLESIÆ DOCTORIS (m)
Natus est circa annum 560 apud Hispalim, in Hispania; post mortem patris, a//fratre Leandro educatus fuit. Episcopus suæ civitatis creatus, multa scripsit//erudite, plura congregavit et rexit concilia in Hispania, in quibus multa sapienter//ordinata sunt. Mortuus est anno 636.
Ad Officium lectionis
LECTIO ALTERA
E libris Sententiárum sancti Isidóri epíscopi
(Lib. 3, 8-10: PL 83, 679-682)
Scriba doctus in regno cælorum
Oratiónibus mundámur, lectiónibus instrúimur; utrúmque bonum, si líceat; si//non líceat, mélius est oráre quam légere.///Qui vult cum Deo semper esse, frequénter debet oráre, frequénter et légere.//Nam cum orámus, cum Deo ipsi lóquimur; cum vero légimus, Deus nobíscum//lóquitur.///Omnis proféctus ex lectióne et meditatióne procédit. Quæ enim nescímus,//lectióne díscimus, quæ autem didícimus, meditatiónibus conservámus.///Géminum confert donum léctio sanctárum Scripturárum: sive quia//intelléctum mentis érudit, seu quod a mundi vanitátibus abstráctum hóminem ad//amórem Dei perdúcit.///Géminum lectiónis stúdium: primum, quómodo Scriptúræ intellegántur;//secúndum, qua utilitáte vel dignitáte dicántur. Erit enim ántea quisque promptus,//ad intellegéndum quæ legit, sequénter idóneus ad proferéndum quæ dídicit.///Lector strénuus pótius ad impléndum quæ legit, quam ad sciéndum erit//promptíssimus. Minor enim pœna est nescíre quid áppetas, quam ea quæ nóveris//non implére. Sicut enim legéndo scire concupíscimus, sic sciéndo recta quæ//didícimus implére debémus.///Nemo potest sensum Scriptúræ sanctæ cognóscere, nisi legéndi familiaritáte,//sicut est scriptum://*Ama illam, et exaltábit te; glorificáberis ea, cum eam fúeris//*amplexátus//.///Quanto quisque magis in sacris elóquiis assíduus fúerit, tanto ex eis//uberiórem intellegéntiam capit; sicut terra, quæ quanto ámplius excólitur, tanto//ubérius fructíficat.///Quidam habent intellegéntiæ ingénium, sed néglegunt lectiónis stúdium; et//quod legéndo scire potuérunt, neglegéndo contémnunt. Quidam vero amórem//sciéndi habent, sed tarditáte sensus præpediúntur; qui tamen assídua lectióne//sápiunt, quod ingeniósi per desídiam non novérunt.///Sicut qui tardus est ad capiéndum, pro intentióne tamen boni stúdii prǽmium//pércipit, ita qui prǽstitum sibi ex Deo ingénium intellegéntiæ néglegit,//condemnatiónis reus exsístit, quia donum quod accépit déspicit et per desídiam//delínquit.///Doctrína sine adiuvánte grátia, quamvis infundátur áuribus, ad cor numquam//descéndit; foris quidem pérstrepit, sed intérius nil próficit. Tunc autem Dei//sermo infúsus áuribus ad cordis última pérvenit, quando Dei grátia mentem//intérius, ut intéllegat, tangit.
RESPONSORIUM
(Mt 13, 52; cf. Prov 14, 33)
℟.//Omnis scriba, doctus in regno cælórum,
*//Símilis est hómini patrifamílias,//qui profert de thesáuro suo nova et vétera, allelúia.
℣.//In corde prudéntis requiéscit sapiéntia et indóctos quosque erúdiet.
*//Símilis est hómini patrifamílias, qui profert de thesáuro suo nova et vétera,//allelúia.
Oratio
Exáudi, quǽsumus, Dómine, preces nostras, quas in beáti Isidóri//commemoratióne deférimus, ut Ecclésia tua eius intercessiónibus adiuvétur,//cuius cæléstibus instrúitur disciplínis. Per Dóminum.
Die 5 aprilis
S. VINCENTII FERRER, PRESBYTERI (m)
Natus est Valentiæ, in Hispania, anno 1350; inter Fratres Prædicatores//adscitus, theologiam docuit. Munus prædicatoris exercens, multas peragravit//regiones, fructusque copiosos collegit in vera fide tuenda et in moribus//corrigendis. Mortuus est Venetiæ in Gallia, anno 1419.
Ad Officium lectionis
LECTIO ALTERA
Ex Tractátus sancti Vincéntii Ferrer presbýteri De vita spiritáli
(Cap. 13: ed. Garganta-Forcada, pp. 513-514)
De modo prædicandi
In prædicatiónibus et exhortatiónibus útere elóquio símplici et//confabulatióne doméstica, ad declaratiónem áctuum particulárium; et, quantum//potes, insta exémplis, ut quílibet peccátor, habens illud peccátum, videátur//pércuti, ac si sibi soli prædicáres; táliter tamen, ut verba videántur ab ánimo//procédere non supérbo vel indignánti, sed magis ex viscéribus caritátis et pietátis//patérnæ, sicut pater cóndolet peccántibus fíliis, vel infirmitáte gravi, vel in fóvea//grandi iacéntibus, quos nítitur extráhere et liberáre et fovére sicut mater; et sicut//qui gaudet de proféctu eórum et de glória paradísi speráta.///Talis enim modus consuévit esse profícuus audiéntibus. Nam de virtútibus et//vítiis locútio generális parum éxcitat audiéntes.///Item in confessiónibus, ut sive blande confórtes pusillánimes sive dúrius//térreas indurátos, semper víscera caritátis osténdas, ut semper peccátor séntiat//quod verba tua ex pura caritáte descéndant. Et ídeo caritatíva verba et dúlcia//semper pungitíva præcédant.///Tu ítaque, qui desíderas proximórum ánimis esse útilis, primo ad Deum ex//toto corde recúrrere et hanc petitiónem ab eo simplíciter póstula, ut tibi illam//caritátem dignétur infúndere, in qua est summa virtútum, per quam possis//perfícere quod optas.
RESPONSORIUM
(2 Tim 4, 2; cf. Act 26, 20b)
℟.//Prǽdica verbum, insta opportúne, importúne; árgue, íncrepa, óbsecra,
*//In//omni patiéntia et doctrína, allelúia.
℣.//Pópulis annuntiábam ut pæniténtiam ágerent et converteréntur ad Deum.
*//In omni patiéntia et doctrína, allelúia.
Oratio
Deus, qui beátum Vincéntium, presbýterum, minístrum prædicatiónis//evangélicæ suscitásti, præsta, quǽsumus, ut, quem ventúrum iúdicem nuntiávit//in terris, beáti videámus regnántem in cælis. Qui tecum vivit.
Die 7 aprilis
S. IOANNIS BAPTISTÆ DE LA SALLE, PRESBYTERI (M)
Natus est Rhemis in Gallia anno 1651. Sacerdotio initiatus, præcipue//educandis pueris totum se dedit, scholas pro pauperibus fundando. Socios//adscriptos in Congregationem collegit, pro cuius exsistentia multas sustinuit//tribulationes. Mortuus est Rothomagi anno 1719.
Ad Officium lectionis
LECTIO ALTERA
E Meditatiónibus sancti Ioánnis Baptístæ de la Salle presbýteri
(Meditatio 201)
Caritas Dei urgeat vos
Animo volutáte quid dicat apóstolus Paulus, scílicet Deum posuísse in//Ecclésia apóstolos, prophétas et doctóres, et persuásum habébitis ipsum et vos in//vestro offício posuísse. De hoc testimónium vobis præbet idem sanctus, dicens//divérsas esse ministratiónes et divérsas operatiónes eundémque Spíritum//Sanctum in síngulis huiúsmodi donis maniféstum fíeri ad commúnem utilitátem,//id est Ecclésiæ utilitátem.///Dubitándum ídeo vobis non est talem grátiam vobis datam, scílicet púeros//docére, eis Evangélium nuntiáre illósque in religiónis spíritu informáre, magnum//esse donum Dei, qui vos ad hoc sanctum vocávit offícium.///In toto ígitur vestro magistério vídeant púeri, qui vestræ demandáti sunt//curæ, vosmetípsos Dei esse minístros, in caritáte non ficta et germána diligéntia//munus vestrum exercéndo. Quod ínsuper vos magis offício astríngat non est//tantum vos esse minístros Dei, sed et Iesu Christi et Ecclésiæ.///Hoc enim dicit sanctus Paulus, hortans ut minístri Christi existiméntur omnes//qui evangélium annúntiant, qui epístolam, quam Christus dictat, scribunt non//atraménto, sed Spíritu Dei vivi, non in tábulis lapídeis, sed in tábulis cordis//carnálibus, quæ puerórum sunt corda. Propter hoc cáritas Dei úrgeat vos,//quóniam Iesus Christus pro ómnibus mórtuus est, ut et qui vivunt non sibi//vivant, sed ei qui pro ipsis mórtuus est et resurréxit. Ideóque vestri discípuli,//vestra diligéntia ac sedulitáte commóti, séntiant Deum tamquam per vos//exhortántem, quóniam pro Christo legatióne fungímini.///Opórtet ínsuper, ut Ecclésiæ manifestétis qua caritáte erga illam æstuétis//eíque arguménta vestræ diligéntiæ exhibeátis. Per Ecclésiam enim, quæ corpus//est Iesu Christi, vos laborátis. Vestra navitáte ígitur osténdite vos dilígere quos//Deus vobis trádidit, sicut Christus diléxit Ecclésiam.///Satágite, ut vere púeri in constitutiónem huius templi intrent atque eo//pervéniant, ut digni efficiántur aliquándo sisti ante tribúnal Iesu Christi, gloriósi,//non habéntes máculam aut rugam aut quidquam huiúsmodi; ut ostendántur in//sǽculis superveniéntibus abundántes divítiæ grátiæ, quam ipsis dedit Deus,//adiutórium in doctrína præbens, vobis autem eos docéndi et educándi, ut//habérent hereditátem in regno Dei et Iesu Christi Dómini nostri.
RESPONSORIUM
(Cf. Mc 10, 13-14.16)
℟.//Offerébant Iesu párvulos, ut tángeret illos. Discípuli autem comminabántur//offeréntibus; quos cum vidéret Iesus, ait illis:
*//Sínite párvulos veníre ad me et//ne prohibuéritis eos: tálium enim est regnum Dei, allelúia.
℣.//Et compléxans eos benedicébat impónens manus super illos.
*//Sínite//párvulos veníre ad me et ne prohibuéritis eos: tálium enim est regnum Dei,//allelúia.
Oratio
Deus, qui ad christiánam iuventútem educándam beátum Ioánnem Baptístam//elegísti, éxcita in Ecclésia tua institutóres, qui humánæ et christiánæ iúvenum//disciplínæ toto corde sese devóveant. Per Dóminum.
Die 11 aprilis
S. STANISLAI, EPISCOPI ET MARTYRIS (M)
Natus in oppido Szczepanów, in Polonia, circa annum 1036, Leodio studiis//incubuit. Presbyter factus, Lamberto episcopo Cracoviensi successit anno 1072.//Ut bonus pastor Ecclesiam rexit, pauperes adiuvit, clericos quotannis invisit. A//rege Boleslao, quem increpaverat, occisus fuit anno 1079.
Ad Officium lectionis
LECTIO ALTERA
Ex Epístolis sancti Cypriáni epíscopi et mártyris
(Ep. 58, 8-9. 11: CSEL 3, 663-666)
Fidei congressione pugnantes
Prœliántes nos et fídei congressióne pugnántes spectat Deus, spectant ángeli//eius, spectat et Christus. Quanta est glóriæ dígnitas, quanta felícitas prǽside Deo//cóngredi et Christo iúdice coronári!///Armémur, fratres dilectíssimi, víribus totis et parémur ad agónem mente//incorrúpta, fide íntegra, virtúte devóta. Ad áciem, quæ nobis indícitur, Dei castra//procédant.///Armári et parári nos beátus Apóstolus docet dicens://*Accíncti lumbos vestros//*in veritáte, indúti lorícam iustítiæ et calceáti pedes in præparatióne pacis//*Evangélii, assuméntes scutum fídei, in quo possítis ómnia igníta iácula//*nequíssimi exstínguere, et gáleam salútis et gládium spíritus, qui est sermo Dei//.///Hæc arma sumámus, his nos tutaméntis spiritálibus et cæléstibus muniámus,//ut in die nequíssimo resístere diáboli minis et repugnáre possímus.///Induámus lorícam iustítiæ, ut contra inimíci iácula munítum sit pectus et//tutum. Calceáti sint evangélico magistério et armáti pedes, ut, cum serpens//calcári a nobis et óbteri cœperit, mordére et supplantáre non possit.///Portémus fórtiter scutum fídei, quo protegénte quidquid iaculátur inimícus//possit exstíngui.///Accipiámus quoque ad teguméntum cápitis gáleam spiritálem, ut muniántur//aures, ne áudiant edícta ferália, muniántur óculi, ne vídeant detestánda//simulácra, muniátur frons, ut signum Dei incólume servétur, muniátur os, ut//Dóminum suum Christum victrix lingua fateátur.///Armémus et déxteram gládio spiritáli, ut sacrifícia funésta fórtiter réspuat, ut//Eucharístiæ memor quæ Dómini corpus áccipit ipsum complectátur, póstmodum//Dómini sumptúra prǽmium cæléstium coronárum.///Hæc, fratres dilectíssimi, hǽreant córdibus vestris. Si hæc cogitántibus ac//meditántibus nobis supervénerit persecutiónis dies, miles Christi, præcéptis eius//et mónitis erudítus, non expavéscit ad pugnam, sed parátus est ad corónam.
RESPONSORIUM

℟.//Iste sanctus pro lege Dei sui certávit usque ad mortem et a verbis//impiórum non tímuit;
*//Fundátus enim erat supra firmam petram, allelúia.
℣.//Iste est qui contémpsit vitam mundi et pervénit ad cæléstia regna.
*//Fundátus enim erat supra firmam petram, allelúia.
Oratio
Deus, pro cuius honóre beátus epíscopus Stanisláus gládiis persecutórum//occúbuit, præsta, quǽsumus, ut fortes in fide usque ad mortem perseveráre//valeámus. Per Dóminum.
Die 13 aprilis
S. MARTINI I, PAPÆ ET MARTYRIS (m)
Tuderti, in Umbria, natus et inter clericos Romanos adscriptus, anno 649 ad//Petri cathedram electus est. Eodem anno Concilium celebravit, in quo error//monothelitarum damnatus est. Ab imperatore Constante captus anno 653 et//Constantinopolim delatus, multa perpessus est; denique in Chersonesum//translatus, ibi anno 656 mortuus est.
Ad Officium lectionis
LECTIO ALTERA
Ex Epístolis sancti Martíni papæ Primi
(Epist. 17: PL 87, 203-204)
Dominus prope est, quid sollicitus sum?
Omne desidérium habémus semper lítteris nostris caritátem vestram//consolándi et relevándi vos a sollicitúdine, quæ vobis de nobis est: vobíscum//vero et omnes sanctos et fratres nostros, qui curam nostri propter Dóminum//gerunt. Ecce et impræsentiárum scribo vobis quæ coárctant nos. Veritátem dico//in nómine Christi Dei nostri.///Remóti enim ex omni mundána turbatióne et depósiti a peccátis nostris, ecce//et ipsa vita carúimus. Síquidem hi qui in hac regióne hábitant omnes gentíles//exsístunt et gentíles mores accepérunt hi qui hic habitáre noscúntur, nullam//caritátem prorsus habéntes, quam iúgiter hóminum natúra et inter ipsos quoque//bárbaros crebra compassióne demónstrat.///Mirátus sum autem et adhuc miror indiscretiónem et incompassiónem//ómnium, qui quondam mihi pertinébant, et amicórum meórum ac propinquórum,//qua sic fúnditus infelicitátis meæ oblíti sunt et nec scire volunt ut invénior, sive//sim super terram sive non sim.///Qualem, putas, consciéntiam habémus exhibéndi ante tribúnal Christi,//accusántibus ómnibus tunc et ratiónem reddéntibus homínibus, qui ex eódem//luto et massa consístunt? Quæ formído est, quæ cécidit super hómines ad//mandáta Dei mínime faciénda, aut timor, ubi non est timor? An subtractióne//usque ádeo nos spíritus malígni opériunt? An ita inimícus omni plenitúdini//Ecclésiæ appárui et adversárius illis?///Verúmtamen Deus, qui omnes vult salvos fíeri et ad agnitiónem veritátis//veníre, per intercessiónes sancti Petri stabíliat corda eórum in orthodóxa fide et//confírmet contra omnem hæréticum et adversáriam Ecclésiæ nostræ persónam,//et immóbiles custódiat, præcípue pastórem, qui eis nunc præésse monstrátur, quo//in nullo prorsus decidéntes, vel declinántes, aut dimitténtes eórum, quæ in//conspéctu Dómini et sanctórum angelórum eius in scriptis proféssi sunt, usque//ad pusíllum quídpiam, una cum humilitáte mea corónam percípiant iustítiæ//orthodóxæ fídei de manu Dómini et Salvatóris nostri Iesu Christi.///De húmili namque hoc córpore meo et ipsi Dómino cura erit, ut sibi//gubernáre placet, sive in tribulatiónibus indesinéntibus, sive in módico//refrigério. Dóminus enim prope est, et quid sollícitus sum? Spero quippe in//miseratiónes eius, quod non tardet modo finíre meum quo iússerit cursum.///Omnes vestrátes propter Dóminum salutáte et omnes qui pro Dei amóre meis//compássi sunt vínculis. Deus excélsus poténti manu sua prótegat vos ab omni//tentatióne et salvet in regnum suum.
RESPONSORIUM
(2 Tim 4, 7-8a; Phil 3, 8b-10)
℟.//Bonum certámen certávi, cursum consummávi, fidem servávi:
*//In réliquo//repósita est mihi iustítiæ coróna, allelúia.
℣.//Omnia detriméntum feci ad cognoscéndum Christum et communiónem//passiónum illíus, confórmans me morti eius.
*//In réliquo repósita est mihi//iustítiæ coróna, allelúia.
Oratio
Da nobis, quǽsumus, omnípotens Deus, advérsa mundi invícta mentis//constántia toleráre, qui beátum Martínum, papam et mártyrem, nec minis terréri,//nec pœnis passus es superári. Per Dóminum.
Die 21 aprilis
S. ANSELMI, EPISCOPI ET ECCLESIÆ DOCTORIS (m)
Natus est anno 1033 Augustæ (Aosta) in Pedemontana regione. Ordinem S.//Benedicti ingressus in monasterio Beccensi (Le Bec) in Gallia, disciplinas theologicas//confratres docuit, dum in via perfectionis alacriter currebat. In Angliam//transgressus, episcopus Cantuariensis electus, pro libertate Ecclesiæ strenue//pugnans, exsilio bis mulctatus est. Multa præclare scripsit, mystica theologia//referta. Mortuus est anno 1109.
Ad Officium lectionis
LECTIO ALTERA
E libro Proslógion sancti Ansélmi epíscopi
(Cap. 14. 16. 26: Opera omnia, edit. Schmitt, Seccovii, 1938, 1, 111-113. 121-//122)
Cognoscam te, amem te, ut gaudeam de te
An invenísti, ánima mea, quod quærébas? Quærébas Deum, et invenísti eum//esse quiddam summum ómnium, quo nihil mélius cogitári potest; et hoc esse//ipsam vitam, lucem, sapiéntiam, bonitátem, ætérnam beatitúdinem et beátam//æternitátem; et hoc esse ubíque et semper.///Dóminus Deus meus, formátor et reformátor meus, dic desideránti ánimæ//meæ, quid áliud es quam quod vidit, ut pure vídeat quod desíderat. Inténdit se, ut//plus vídeat; et nihil videt ultra hoc quod vidit, nisi ténebras. Immo non videt//ténebras, quæ nullæ sunt in te; sed videt se non plus posse vidére, propter//ténebras suas.///Vere, Dómine, hæc est lux inaccessíbilis, in qua hábitas; vere enim non est//áliud, quod hanc lucem pénetret, ut ibi te pervídeat. Vere ídeo hanc non vídeo,//quia nímia mihi est; et tamen quidquid vídeo per illam vídeo, sicut infírmus//óculus, quod videt, per lucem solis videt, quam in ipso sole nequit aspícere.///Non potest intelléctus meus ad illam; nimis fulget, non capit illam, nec//suffert óculus ánimæ meæ diu inténdere in illam. Reverberátur fulgóre, víncitur//amplitúdine, obrúitur immensitáte, confúnditur capacitáte.///O summa et inaccessíbilis lux! O tota et beáta véritas, quam longe es a me,//qui tam prope tibi sum! Quam remóta es a conspéctu meo, qui sic præsens sum//conspéctui tuo!///Ubíque es tota præsens, et non te vídeo. In te móveor et in te sum, et ad te//non possum accédere. Intra me et circa me es, et non te séntio.///Oro, Deus, cognóscam te, amem te, ut gáudeam de te. Et si non possum in//hac vita ad plenum, vel profíciam in dies, usque dum véniat illud ad plenum;//profíciat hic in me notítia tui, et ibi fiat plena; crescat amor tuus, et ibi sit plenus,//ut hic gáudium meum sit in spe magnum, et ibi sit in re plenum.///Dómine, per Fílium tuum iubes, immo cónsulis, pétere, et promíttis accípere,//ut gáudium nostrum sit plenum. Peto, Dómine, quod cónsulis per admirábilem//consiliárium nostrum; accípiam quod promíttis per veritátem tuam, ut gáudium//meum plenum sit. Deus verax, peto; accípiam, ut gáudium meum plenum sit.///Meditétur ínterim inde mens mea; loquátur inde lingua mea. Amet illud cor//meum; sermocinétur os meum. Esúriat illud ánima mea, sítiat caro mea,//desíderet tota substántia mea, donec intrem in gáudium Dómini, qui est trinus et//unus Deus, benedíctus in sǽcula. Amen.
RESPONSORIUM

℟.//Hic est Ansélmus, doctor præclárus, sub disciplína Lanfránci institútus;//qui, cum esset monachórum pater amábilis, ad pontificáles ínfulas vocátus est,
*//Et pro libertáte sanctæ Ecclésiæ strénue decertávit, allelúia.
℣.//Non ancíllam, sed líberam esse Christi sponsam, invícta voce asserébat.
*//Et pro libertáte sanctæ Ecclésiæ strénue decertávit, allelúia.
Oratio
Deus, qui beáto Ansélmo epíscopo dedísti alta sapiéntiæ tuæ quǽrere et//docére, fac ita fidem tuam intelléctui nostro subveníre, ut cordi dulce sápiant//quæ nobis credénda mandásti. Per Dóminum.
Die 23 aprilis
S. GEORGII, MARTYRIS (m)
Sæculo IV iam veneratione affectus est Diospoli, in Palæstina, ubi et ecclesia//in eius honorem exstructa erat. Eius cultus per orientem et occidentem iam ab//antiquitate diffusus est.
Ad Officium lectionis
LECTIO ALTERA
Ex Sermónibus sancti Petri Damiáni epíscopi
(Sermo 3, De sancto Georgio: PL 144, 567-571)
Vexillo crucis inexpugnabiliter præmunitus
Hodiérna festívitas, dilectíssimi, paschális glóriæ lætítiam géminat, et, velut//pretiósa gemma, aurum, cui imprímitur, decóre próprii splendóris illústrat.///Plane de milítia translátus est in milítiam, quia terréni tribunátus, quo//fungebátur, offícium, christiánæ milítiæ professióne mutávit, et, ut revéra//strénuus miles, prius ómnia sua paupéribus tríbuens, sárcinam terrénæ facultátis//abiécit, sicque liber et expedítus, ac fídei loríca præcínctus, in ipsam densi//certáminis áciem férvidus se Christi bellátor immérsit.///Quibus nimírum verbis líquido perdocémur quia pro defensióne fídei,//dimicáre fórtiter et idónee néqueunt, qui adhuc nudári terrénis ópibus//pertiméscunt.///Beátus vero Geórgius, Sancti Spíritus igne succénsus et vexíllo crucis//inexpugnabíliter præmunítus, sic cum iníquo rege congréssus est, ut et//iniquórum ómnium príncipem in satéllite vínceret, et ad agéndum fórtiter Christi//mílitum ánimos incitáret.///Aderat plane suprémus et invisíbilis árbiter, qui, ad suæ dispensatiónis//arbítrium, et hinc manus impiórum sævíre permítteret. Qui, et si mártyris sui//membra carníficum mánibus trádidit, ánimam tamen, inexpugnábili fídei arce//subníxam, indefésso protectiónis suæ munímine custodívit.///Hunc cæléstis milítiæ bellatórem, fratres caríssimi, non tantum admirémur,//sed étiam imitémur; in illud cæléstis glóriæ prǽmium iam spíritus erigátur, ut,//dum in eius contemplatióne cor fígimus, non moveámur, utrum mundus//lenocinátor arrídeat, an certe minax adversitátibus fremat.///Mundémus ítaque nos, iuxta Pauli præcéptum, ab omni inquinaménto carnis//et spíritus, ut in illud beatitúdinis templum, cui nunc áciem mentis inténdimus,//quandóque étiam íngredi mereámur.///Quisquis enim in tabernáculo Christi, quod est Ecclésia, semetípsum Deo//sacrificáre conténdit, necésse est, ut, postquam lavácro sacri fontis ablúitur,//divérsis étiam virtútum véstibus induátur, sicut scriptum est: Sacerdótes tui//induántur iustítiam; quátenus, qui in Christo per baptísmum novus homo//renáscitur, non iam mortalitátis índices véstiat, sed, depósito vétere hómine,//novum índuat, et in eo, per mundæ conversatiónis stúdium innovátus, vivat.///Sic nimírum, et véteris peccáti squalóre purgáti et novæ conversatiónis nitóre//perspícui, digne celebrámus paschále mystérium, et beatórum mártyrum//veráciter imitámur exémplum.
RESPONSORIUM

℟.//Iste sanctus pro lege Dei sui certávit usque ad mortem, et a verbis//impiórum non tímuit;
*//Fundátus enim erat supra firmam petram, allelúia.
℣.//Iste est qui contémpsit vitam mundi, et pervénit ad cæléstia regna.
*//Fundátus enim erat supra firmam petram, allelúia.
Oratio
Magnificántes, Dómine, poténtiam tuam, súpplices exorámus, ut, sicut//sanctus Geórgius domínicæ fuit passiónis imitátor, ita sit fragilitátis nostræ//promptus adiútor. Per Dóminum.
Eodem die 23 aprilis
S. ADALBERTI, EPISCOPI ET MARTYRIS (m)
Vojtech, natus in Bohemia circa annum 956, Magdeburgi studiis incubuit//ibique in confirmatione nomen Adalbertum accepit. In patriam reversus//sacerdotio initiatus est et anno 983 secundus in sede Pragensi ad episcopatum//provectus est atque ad mores paganos exstirpandos strenue adlaboravit. Cum//parum se proficere animadverteret, Romam se contulit et monachus efficitur.//Denique ad lucrandas Christo animas, in Prussiam proficiscitur. Sed male//acceptus die 23 aprilis 997 martyrio coronatus est.
Ad Officium lectionis
LECTIO ALTERA
Ex vita auctóre coǽvo conscrípta
(Acta Sanctorum, Aprilis, III, pp. 186-187)
Crucem toto corpore complexus est
Cóngregat se úndique iners vulgus, et quid de sancto Adalbérto dóminus//villæ foret actúrus, furibúnda voce et caníno rictu exspéctant. Tunc sanctus vir,//quis et unde esset, vel ob quam causam illuc veníret interrogátus, tália e contra//miti voce respóndit: «Sum nativitáte Bohémus, nómine Adalbértus, professióne//mónachus, ordine quondam Epíscopus, offício nunc vester apóstolus. Causa//nostri itíneris est vestra salus, ut relinquéntes simulácra surda et muta, agnoscátis//Creatórem vestrum, qui solus et extra quem alter Deus non est; ut credéntes in//nómine eius vitam habeátis, et átriis immarcescibílibus cæléstium gaudiórum//prǽmia percípere mereámini». Hæc sanctus Adalbértus. Illi autem iamdúdum//indignántes, et cum clamóre blasphéma verba advérsus eum proclamántes,//mortem sibi minántur.///Ad últimum áffuit pagánicus furor, et irruérunt super eum et sócios ímpetu//magno et iniecérunt omnes in víncula. Sanctus Adalbértus stans, contra//Gaudéntium et álium fratrem ligátum, «Fratres — inquit — nolíte contristári!//Scitis nos hæc pati pro nómine Dómini, cuius virtus ultra omnes virtútes,//pulchritúdo super omnes decóres, poténtia inenarrábilis, píetas singuláris: quid//enim fórtius, quid púlchrius, quam dulcem pro dulcíssimo Iesu fúndere vitam?».///Prosílit ex furibúndo ágmine ígneus Siggo, et totis víribus ingens iáculum//movens, transfíxit eius penetrália cordis. Prófluit purpúreus sanguis per forámina//utriúsque láteris. Ille óculis ac mánibus stat orans in cælum. Exiit rubens amnis//dívite vena, et exstráctæ hastæ septem ingéntia vúlnera pandunt.///Ille solútis vínculis exténdit manus in modum crucis et supplíciter fusis//précibus pro sua et persecutórum salúte ad Dóminum clamat. Sic illa sancta//ánima cárcere suo évolat, sic nóbile corpus proténta Cruce terram óccupat: sic//quoque multo sánguine vitam fundens, beátis sédibus et semper caríssimo//tandem frúitur Christo.
RESPONSORIUM
(1 Th 2, 8; Gal 4, 19)
℟.//Cúpide volebámus trádere vobis non solum Evangélium, sed étiam ánimas//nostras:
*//Quóniam caríssimi nobis facti estis, allelúia.
℣.//Filíoli mei, quos íterum partúrio, donec formétur Christus in vobis.
*//Quóniam caríssimi nobis facti estis, allelúia.
Oratio
Deus, qui sanctum Adalbértum, epíscopum, zelo animárum succénsum//martýrio coronásti, eius interveniénte suffrágio concéde, ut nec pastóribus//obœdiéntia gregis nec gregi desit cura pastórum. Per Dóminum.
Die 24 aprilis
S. FIDELIS DE SIGMARINGEN, PRESBYTERI ET//MARTYRIS (m)
Natus est in oppido Sigmaringen, in Germania, anno 1578; inter Fratres//Minores Capuccinos adscriptus, vitam duxit vigiliis et orationibus asperam. In//prædicatione verbi Dei assiduus, iussus a S. Congregatione de Propaganda Fide//ut rectam doctrinam in Rætia firmaret. Anno tamen 1622 ab hæreticis ad necem//petitus Sevisii (Seewis), in Helvetia, martyr occubuit.
Ad Officium lectionis
LECTIO ALTERA
Elógium sancti Fidélis presbýteri et mártyris

Vir nomine et re Fidelis
Cathólicæ fídei assertórem Benedíctus papa Décimus quartus his verbis//sanctum Fidélem celebrávit:///«Caritátis suæ plenitúdinem ad extérnum proximórum levámen et auxílium//exténdens, omnes calamitósos patérno sinu ampléxus, páuperum numerósos//greges colléctis úndique eleemósynis sustentábat.///Pupillórum et viduárum solitúdinem, comparáta eísdem potentiórum ac//príncipum ope, sublevábat; carcéribus inclúsos ómnibus, quibus póterat,//spiritálibus et corporálibus soláciis iuváre, ægrótos quóslibet sédulo invísere,//recreáre ac Deo conciliátos ad extrémam subeúndam luctam armáre non//desistébat.///Quo quidem in génere nullam hábuit uberiórem meritórum ségetem, quam//cum austríacus exércitus, in regiónibus Retórum statiónes habens, epidémico//morbo univérsim fere corréptus, miserándum de se pábulum languóribus et morti//præbébat».///Simul cum hac caritáte, vir nómine et re Fidélis, excélluit stúdio fídei//cathólicæ defendéndæ, quam ímpigre prædicávit et, paucis diébus ántequam suo//sánguine confirmáret, in última contióne hábita, véluti testaméntum his verbis//relíquit:///«O fides cathólica, quam stábilis, quam firma es, quam bene radicáta, quam//*bene fundáta super firmam petram!//Cælum et terra transíbunt, tu autem præteríre//numquam póteris. Totus orbis a princípio tibi contradíxit, sed tu potentíssime de//ómnibus triumphásti.///*Hæc est enim victória, quæ vicit mundum, fides nostra//; hæc reges//potentíssimos Christi império subiugávit, hæc pópulos Christi obséquio//mancipávit.///Quid fecit sanctos Apóstolos et mártyres diros agónes et acérrimas pœnas//subíre, nisi fides, de resurrectióne præcípue?///Quid fecit anachorítas, contémptis delíciis, spretis honóribus, calcátis divítiis,//cǽlibem in solitúdine vitam ágere, nisi fides viva?///Quid hódie veros christícolas facit móllia abícere, dúlcia relínquere, áspera//subíre, laboriósa sufférre?///Viva fides,//*quæ per caritátem operátur//. Hæc facit spe futurórum præséntia//bona dimíttere, et futúris præséntia commutáre».
RESPONSORIUM
(2 Tim 4, 7-8a; Phil 3, 8b-10)
℟.//Bonum certámen certávi, cursum consummávi, fidem servávi:
*//In réliquo//repósita est mihi iustítiæ coróna, allelúia.
℣.//Omnia detriméntum feci ad cognoscéndum Christum, et communiónem//passiónum illíus, confórmans me morti eius.
*//In réliquo repósita est mihi//iustítiæ coróna, allelúia.
Oratio
Deus, qui beátum Fidélem, amóre tuo succénsum, in fídei propagatióne//martýrii palma decoráre dignátus es, ipso interveniénte, concéde, ut, in caritáte//fundáti, cum illo resurrectiónis Christi virtútem cognóscere mereámur. Per//Dóminum.
Die 25 aprilis
S. MARCI, EVANGELISTÆ (F)
Sobrinus Barnabæ, Paulum apostolum comitatus est in primo itinere et etiam//Romam secutus. Fuit discipulus Petri eiusque interpres in suo Evangelio. Ei//tribuitur fundatio Ecclesiæ Alexandrinæ.
Ad Officium lectionis
LECTIO PRIOR
De Epístola beáti Pauli apóstoli ad Ephésios,
1-16
Divisiones gratiarum in uno corpore
Fratres://[1]//Obsecro vos ego vinctus in Dómino, ut digne ambulétis vocatióne,//qua vocáti estis,//[2]//cum omni humilitáte et mansuetúdine, cum longanimitáte,//supportántes ínvicem in caritáte,//[3]//sollíciti serváre unitátem spíritus in vínculo//pacis;//[4]//unum corpus et unus Spíritus, sicut et vocáti estis in una spe vocatiónis//vestræ;//[5]//unus Dóminus, una fides, unum baptísma;//[6]//unus Deus et Pater ómnium,//qui super omnes et per ómnia et in ómnibus.///[7]//Unicuíque autem nostrum data est grátia secúndum mensúram donatiónis//Christi.//[8]//Propter quod dicit://«//*Ascéndens in altum captívam duxit captivitátem,//*dedit dona homínibus//».///[9]//Illud autem «ascéndit» quid est, nisi quia et descéndit in inferióres partes//terræ?//[10]//Qui descéndit, ipse est et qui ascéndit super omnes cælos, ut impléret//ómnia.///[11]//Et ipse dedit quosdam quidem apóstolos, quosdam autem prophétas, álios//vero evangelístas, álios autem pastóres et doctóres//[12]//ad instructiónem sanctórum//in opus ministérii, in ædificatiónem córporis Christi,//[13]//donec occurrámus omnes//in unitátem fídei et agnitiónis Fílii Dei, in virum perféctum, in mensúram ætátis//plenitúdinis Christi,//[14]//ut iam non simus párvuli fluctuántes et circumácti omni//vento doctrínæ in fallácia hóminum, in astútia ad circumventiónem erróris;//[15]//veritátem autem faciéntes in caritáte crescámus in illum per ómnia, qui est//caput Christus,//[16]//ex quo totum corpus compáctum et conéxum per omnem//iunctúram subministratiónis secúndum operatiónem in mensúra uniuscuiúsque//partis augméntum córporis facit in ædificatiónem sui in caritáte.
RESPONSORIUM
(Cf. 2 Petr 1, 21; Prov 2, 6)
℟.//Non voluntáte humána proláta est prophetía;
*//Spíritu Sancto inspiráti,//locúti sunt a Deo hómines, allelúia.
℣.//Dóminus dat sapiéntiam et ex ore eius prudéntia.
*//Spíritu Sancto inspiráti,//locúti sunt a Deo hómines, allelúia.
LECTIO ALTERA
Ex Tractátu sancti Irenǽi epíscopi Advérsus hǽreses
(Lib. 1, 10, 1-3: PG 7, 550-554)
Prædicatio veritatis
Ecclésia, per univérsum orbem usque ad fines terræ dissemináta, et ab//Apóstolis et a discípulis eórum accépit eam fidem, quæ est in unum Deum,//Patrem omnipoténtem,//*qui fecit cælum et terram, et mare, et ómnia quæ in eis//*sunt//; et in unum Iesum Christum Fílium Dei, incarnátum pro nostra salúte; et in//Spíritum Sanctum, qui per prophétas prædicávit dispositiónes Dei, et advéntum,//et eam quæ est ex Vírgine generatiónem, et passiónem, et resurrectiónem a//mórtuis, et in carne in cælos ascensiónem dilécti Iesu Christi Dómini nostri, et//de cælis in glória Patris advéntum eius, ad//*recapitulánda univérsa//, et//resuscitándam omnem carnem humáni géneris, ut Christo Iesu Dómino nostro et//Deo et salvatóri et regi, secúndum plácitum Patris invisíbilis,//*omne genu curvet//*cæléstium et terréstrium et infernórum et omnis lingua confiteátur ei//, et iudícium//iustum in ómnibus fáciat.///Hanc prædicatiónem cum accéperit, et hanc fidem, quemádmodum//prædíximus, Ecclésia, et quidem in univérsum mundum dissemináta, diligénter//custódit, quasi unam domum inhábitans; et simíliter credit iis, vidélicet quasi//unam ánimam habens, et unum cor, et consonánter hæc prǽdicat, et docet, et//tradit, quasi unum póssidens os. Nam, etsi in mundo loquélæ dissímiles sunt, sed//tamen virtus traditiónis una et éadem est.///Et neque hæ quæ in Germánia sunt fundátæ Ecclésiæ áliter credunt aut áliter//tradunt, neque hæ quæ in Hibériis sunt, neque hæ quæ in Celtis, neque hæ quæ//in Oriénte, neque hæ quæ in Ægýpto, neque hæ quæ in Líbya, neque hæ quæ in//médio mundi constitútæ; sed sicut sol, creatúra Dei, in univérso mundo unus et//idem est, sic et prædicátio veritátis ubíque lucet, et illúminat omnes hómines, qui//volunt ad cognitiónem veritátis perveníre.///Et neque is qui valde prǽvalet in sermóne, ex iis qui præsunt Ecclésiis, ália,//quam hæc sunt, dicet (nemo enim super magístrum est); neque infírmus in//dicéndo deminorábit traditiónem. Cum enim una et éadem fides sit, neque is qui//multum de ea potest dícere ámpliat, neque is qui minus, demínorat.
RESPONSORIUM
(1 Cor 1, 17-18. 21)
℟.//Misit me Christus evangelizáre, non in sapiéntia verbi, ut non evacuétur//crux Christi.
*//Verbum enim crucis pereúntibus quidem stultítia est, his autem//qui salvi fiunt, virtus Dei est, allelúia.
℣.//Quia non cognóvit mundus per sapiéntiam Deum, plácuit Deo per//stultítiam prædicatiónis salvos fácere credéntes.
*//Verbum enim crucis//pereúntibus quidem stultítia est, his autem qui salvi fiunt, virtus Dei est, allelúia.
Oratio
Deus, qui beátum Marcum evangelístam tuum evangélicæ prædicatiónis//grátia sublimásti, tríbue, quǽsumus, eius nos eruditióne ita profícere, ut vestígia//Christi fidéliter sequámur. Per Dóminum.
Die 28 aprilis
S. PETRI CHANEL, PRESBYTERI ET MARTYRIS (m)
Natus est in oppido Cuet, in Gallia, anno 1803; inter clericos adscriptus,//munus pastorale per paucos annos exercuit. Societatem Mariæ ingressus, ad//evangelizandam Oceaniam profectus est. Multis difficultatibus præpeditus,//nonnullos tamen ad fidem convertit, quare a sicariis in odium fidei occisus est in//insula Futuna anno 1841.
Ad Officium lectionis
LECTIO ALTERA
Elógium sancti Petri presbýteri et mártyris

Sanguis martyrum, semen christianorum
Petrus, statim ac vitam religiósam in Societáte Maríæ ampléxus est, sui//rogátu ad missiónes Oceániæ míttitur et ad ínsulam Futúnam in océano Pacífico//sitam áppulit, ubi nondum Christi nomen fúerat nuntiátum. Religiósus láicus, qui//ei semper ástitit, his verbis vitam eius missionálem enárrat:///«In labóribus suis ardóre solis arsus, fame sæpe vexátus, domum redíbat//sudóre mádidus, lassitúdine consúmptus, idémque semper ánimo fortis, álacer et//lætus, quasi e deliciárum loco reverterétur; idque non semel, sed fere cotídie.///Futuniánis nil recusáre sólitus erat, ne iis quidem qui persecutiónes ei//inferébant, eos semper excúsans et numquam, etsi rudes ac moléstos, reíciens.//Dulcédine absque exémplo perfúsus erga omnes et ómnibus modis, nullo//excépto».///Nil ígitur mirum quod «vir óptimi cordis» ab íncolis illis appellarétur, qui et//aliquándo confrátri díxerat: «In missióne tam diffícili opórtet nos esse sanctos».///Paulátim Christum et Evangélium nuntiávit, sed exíguos colligébat fructus.//Invícta tamen constántia opus suum missionále humánum simul ac religiósum//prosequebátur, exémplo verbísque Christi fretus://*Alius est qui séminat et////*álius//*qui metit//, necnon opem Dei Genetrícis, cuius cultor erat exímius, assídue//efflágitans.///Eius christiánæ religiónis prædicátio destrúxit cultum malórum spirítuum,//quem próceres Futuniáni fovébant ad gentem suam in sua dominatióne//servándam. Quaprópter necem acerbíssimam ei intulérunt, spe nixi fore ut Petri//morte religiónis christiánæ sémina ab eo sparsa deleréntur.///Sed prídie sui martýrii ipse díxerat: «Nihil refert si ego mórior, relígio Christi//ádeo huic ínsulæ adhǽret, ut mea morte non auferátur».///Sanguis mártyris ipsis Futúnæ íncolis imprímis prófuit, qui paucos post//annos omnes Christi fidem recepérunt, sed étiam céteris Oceániæ ínsulis, ubi//floréntes nunc exstant christiánæ Ecclésiæ, quæ Petrum suum habent et ínvocant//protomártyrem.
RESPONSORIUM
(Lc 10, 2; Act 1, 8)
℟.//Messis quidem multa, operárii autem pauci;
*//Rogáte ergo Dóminum//messis, ut mittat operários in messem suam, allelúia.
℣.//Accipiétis virtútem superveniénte Sancto Spíritu in vos, et éritis mihi//testes usque ad últimum terræ.
*//Rogáte ergo Dóminum messis, ut mittat//operários in messem suam, allelúia.
Oratio
Deus, qui ad dilatándam Ecclésiam tuam beátum Petrum martýrio coronásti,//da nobis, in his paschálibus gáudiis, ita Christi mórtui et resurgéntis mystéria//frequentáre, ut novitátis vitæ testes esse mereámur. Per Dóminum.
Eodem die 28 aprilis
S. LUDOVICI MARIÆ GRIGNION DE MONTFORT,//PRESBYTERI (m)
Natus in vico Montfort in Britannia Minore et Parisiis sacerdotio initiatus,//Ludovicus Maria Grignion, a Clemente Papa Undecimo missionarius apostolicus//renuntiatus, partes Galliæ occidentales peragravit, evangelizando mysterium//Sapientiæ æternæ, Christum incarnatum et crucifixum, viam sanctitatis ad Iesum//per Mariam docendo, operi suo consocians presbyteros, fratres et, una cum beata//Maria Ludovica Trichet, sorores. In civitate Saint-Laurent-sur-Sèvre, diœcesis//Lucionensis, die 28 aprilis 1716 obiit, plurima relinquens scripta, præsertim de//mariali spiritualitate.
Ad Officium lectionis
LECTIO ALTERA
Ex Tractátu «De vera devotióne erga Beátam Vírginem» sancti Ludovíci M.//Grignion de Montfort presbýteri.
(Nn. 120-121. 125-126://Œuvres complètes, Seuil, Paris 1966, pp. 562-563. 566-567)
Totus tuus
Cum summa nostræ perfectiónis in eo consístat, ut Iesu Christo confórmes,//eídem coniúncti atque consecráti efficiámur, máxima haud dubitánter devótio ea//est quæ magis perfécte Iesu Christo nos confórmes reddit atque ei iungit ac//cónsecrat. Cum vero María inter omnes creatúras sit Fílio suo pleníssime//confórmis, idcírco præ céteris devotiónibus, illa quæ máxime cónsecrat atque//confórmem reddit ánimam quandam Dómino nostro devótio est erga//Sanctíssimam Vírginem Matrem eius; et quo magis ánima Maríæ consecráta, eo//magis éadem Iesu Christo consecráta erit.///Perfécta ergo Iesu Christo consecrátio nihil áliud est quam summa et plena//Sanctíssimæ Vírgini sui ipsíus consecrátio, et hæc est devótio quam dóceo.///Hæc autem devotiónis forma óptime vocári potest perfécta renovátio//votórum vel promissiónum sancti Baptísmatis. In ea étenim christifidélis totum//Beatíssimæ Vírgini se donat, ita ut per Maríam totus Christi sit.///Ex hoc effícitur ut simul quis Beatíssimæ Vírgini se cónsecret et Iesu//Christo: Vírgini autem Maríæ, cum aptíssima via sit quam Iesus ipse elégit ad//uniónem nobíscum ineúndam et ad nos sibi uniéndos; Dómino vero Iesu cum//noster finis últimus sit, cui totum id quod sumus debémus, quia Redémptor et//Deus noster est.///Insuper considerándum est quod omnis homo, cum baptizátur, ore próprio//vel patríni et matrínæ sollémniter Sátanæ abrenúntiat eiúsque tentatiónibus et//opéribus, et Iesum Christum Magístrum suum et summum Dóminum éligit, illi//parens sicut servus ex amóre. Hoc autem revéra fit et in hac devotióne://christiánus abrenúntiat dæmónio, mundo, peccáto et semetípsi, atque totus Iesu//Christo se donat per manus Maríæ.///In Baptísmate quisquis, saltem explícite, non sese dat Iesu Christo per manus//Maríæ neque Dómino méritum suórum bonórum óperum dat. Etiam post//Baptísma christiánus omníno liber est applicándi huiuscémodi méritum aliísve//vel pro se retinéndi. In hac vero devotióne explícite christifidélis sese dat//Dómino nostro per manus Maríæ atque ipsi ex toto cónsecrat própriæ//actuositátis virtútem.
RESPONSORIUM
(Ps 115 (116), 16b.17a.18)
℟.//Dómine, ego servus tuus et fílius ancíllæ tuæ.
*//Tibi sacrificábo hóstiam//laudis, allelúia.
℣.//Vota mea Dómino reddam coram omni pópulo eius.
*//Tibi sacrificábo//hóstiam laudis, allelúia.
Oratio
Deus, qui gressus beáti Ludovíci Maríæ, presbýteri, in viam salútis et//dilectiónis Christi, Beáta Vírgine comitánte, dirígere voluísti, da, ut, eius//exémplo, tui amóris mystéria meditántes Ecclésiam tuam ædificáre indefésse//studeámus. Per Dóminum.//Vel://Omnípotens ætérnæ Deus, qui sanctum Ludovícum Maríam, presbýterum,//plenæ Christo Fílio tuo deditiónis per eius Beátæ Matris manus exímium testem//et magístrum effecísti, concéde nobis, ut eándem spiritálem viam sectántes,//regnum tuum iúgiter exténdere valeámus. Per Dóminum.
Die 29 aprilis
S. CATHARINÆ SENENSIS, VIRGINIS ET ECCLESIÆ//DOCTORIS (M)
Nata est Senis anno 1347; iam puellula, ad meliora aspirans, sodalibus tertii//Ordinis S. Dominici nomen dedit. Amore Dei et proximi flagrans, pacem et//concordiam inter civitates firmavit, iura et libertatem Romani Pontificis strenue//tuita est, et renovationem vitæ religiosæ promovit. Opera etiam dictavit sana//doctrina et spiritali afflatu referta. Obiit anno 1380.
Ad Officium lectionis
LECTIO ALTERA
E Diálogo sanctæ Catharínæ Senénsis vírginis de divína Providéntia
(Cap. 167, Gratiarum actio ad Trinitatem: ed. lat., Ingolstadii, 1583, f. 290v-291)
Gustavi et vidi
O Déitas ætérna, o ætérna Trínitas, quæ per uniónem divínæ natúræ fecísti//tantum valére prétium sánguinis unigéniti Fílii tui! Tu, Trínitas ætérna, es//quoddam mare profúndum, in quo quanto plus quæro, plus invénio; et quanto//plus invénio, plus quæro te. Tu quodámmodo insatiabíliter ánimam sátias;//quóniam in abýsso tua ita sátias ánimam, quod semper remáneat esúriens atque//famélica, te, Trínitas ætérna, peróptans desideránsque te vidére lumen in lúmine//tuo.///Gustávi et vidi cum lúmine intelléctus, in lúmine tuo abýssum tuam, ætérna//Trínitas, atque pulchritúdinem creatúræ tuæ: propter quod intuéndo meípsam in//te, vidi me fore tuam imáginem: donánte vidélicet mihi te, Pater ætérne, de//poténtia tua et de sapiéntia tua, quæ sapiéntia Unigénito tuo est appropriáta.//Spíritus vero Sanctus, qui procédit a te Patre et a Fílio tuo, dedit mihi//voluntátem, per quam me facit aptam ad amándum.///Nam tu, Trínitas ætérna, factor es, et ego factúra: unde cognóvi, te//illuminánte, in recreatióne quam de me fecísti per sánguinem unigéniti Fílii tui,//quod amóre captus es de pulchritúdine factúræ tuæ.///O abýssus, o Trínitas ætérna, o Déitas, o mare profúndum: et quid maius//mihi dare póteras quam teípsum? Tu es ignis qui semper ardes et non//consúmeris; tu es qui consúmis calóre tuo quemcúmque próprium amórem//ánimæ. Tu es íterum ignis qui tollis omnem frigiditátem, et illúminas mentes//lúmine tuo, quo lúmine fecísti me cognóscere veritátem tuam.///In huius lúminis spéculo cognósco te summum bonum, bonum super omne//bonum, bonum felix, bonum incomprehensíbile, bonum inæstimábile://pulchritúdinem super omnem pulchritúdinem, sapiéntiam super omnem//sapiéntiam: quia tu es ipsa sapiéntia, tu cibus angelórum, qui igne caritátis te//dedísti homínibus.///Tu vestiméntum coopériens nuditátem meam, pascis nos famélicos tua//dulcédine, quia dulcis es absque ulla amaritúdine. O Trínitas ætérna!
RESPONSORIUM

℟.//Aperi mihi, soror mea, regni mei cohéres effécta; amíca mea, quæ//cognovísti meæ veritátis arcána;
*//Spíritus mei dono ditáta, effusióne sánguinis//mei ab omni labe purgáta, allelúia.
℣.//Egrédere de quiéte contemplatiónis, et ad testimónium meæ veritátis te//constánter impénde.
*//Spíritus mei dono ditáta, effusióne sánguinis mei ab omni//labe purgáta, allelúia.
Oratio
Deus, qui beátam Catharínam, in contemplatióne domínicæ passiónis et in//Ecclésiæ tuæ servítio, divíno amóre flagráre fecísti, ipsíus intercessióne concéde,//ut pópulus tuus, Christi mystério sociátus, in eius glóriæ revelatióne semper//exsúltet. Per Dóminum.
Die 30 aprilis
S. PII V, PAPÆ (m)
Natus est prope Alexandriam, in Italia, anno 1504. Inter Fratres Prædicatores//adscriptus, theologiam docuit. Episcopus et cardinalis creatus, ad Petri//cathedram evectus est anno 1566. Reformationem Ecclesiæ, a concilio//Tridentino incœptam, strenue prosecutus est, propagationem fidei promovit et//divinum cultum instauravit. Mortuus est die 1 maii anni 1572.
Ad Officium lectionis
LECTIO ALTERA
Ex Tractátibus sancti Augustíni epíscopi in Ioánnem
(Tract. 124, 5: CCL 36, 684-685)
Ecclesia fundata est super Petram, quam confessus est Petrus
Præter ália solácia miserórum, quæ géneri humáno præbére non cessat Deus,//in plenitúdine témporis, quo ipse sciébat hoc esse faciéndum, misit Fílium suum//unigénitum, per quem creávit univérsa, ut manens Deus fíeret homo et esset//*mediátor Dei et hóminum, homo Christus Iesus.///In quem credéntes per lavácrum regeneratiónis solúto reátu ómnium//peccatórum, liberaréntur a damnatióne perpétua et víverent in fide et spe et//caritáte, peregrinántes in hoc sǽculo atque in eius tentatiónibus laboriósis et//periculósis, consolatiónibus autem Dei et corporálibus et spiritálibus ambulárent//ad conspéctum eius, viam tenéntes quod eis factus est Christus.///Et quia in ipso quoque ambulántes non sunt sine peccátis, quæ de huius vitæ//infirmitáte subrépunt, dedit eleemosynárum remédia salutária, quibus eórum//adiuvarétur orátio, ubi eos dícere dócuit://*Dimítte nobis débita nostra, sicut et nos//*dimíttimus debitóribus nostris.///Hoc agit Ecclésia spe beáta in hac vita ærumnósa, cuius Ecclésiæ Petrus//apóstolus, propter apostolátus sui primátum, gerébat figuráta generalitáte//persónam.///Quod enim ad ipsum próprie pértinet, natúra unus homo erat, grátia unus//christiánus, abundantióre grátia unus idémque primus Apóstolus; sed quando ei//dictum est://*Tibi dabo claves regni cælórum, et quodcúmque ligáveris super//*terram erit ligátum et in cælis, et quodcúmque sólveris super terram erit solútum//*et in cælis//, univérsam significábat Ecclésiam, quæ in hoc sǽculo divérsis//tentatiónibus velut ímbribus, flumínibus, tempestátibus quátitur, et non cadit,//quóniam fundáta est super petram, unde Petrus nomen accépit.///Ideo quippe ait Dóminus://*Super hanc petram ædificábo Ecclésiam meam//,//quia díxerat Petrus://*Tu es Christus Fílius Dei vivi//. Super hanc ergo, inquit,//petram, quam conféssus es, ædificábo Ecclésiam meam.//*Petra enim erat//*Christus//; super quod fundaméntum étiam ipse ædificátus est Petrus.//*Fundaméntum quippe áliud nemo potest pónere præter id quod pósitum est,//*quod est Christus Iesus.///Ecclésia ergo, quæ fundátur in Christo, claves ab eo regni cælórum accépit in//Petro, id est potestátem ligándi solvendíque peccáta. Hæc ígitur Ecclésia,//amándo et sequéndo Christum, liberátur a malis. Magis autem séquitur in eis, qui//certant pro veritáte usque ad mortem.
RESPONSORIUM
(Ez 3, 21; 1 Tim 4, 16)
℟.//Si tu commonúeris iustum ut non peccet, et ille non peccáverit, vivens//vivet;
*//Et tu ánimam tuam liberásti, allelúia.
℣.//Atténde tibi et doctrínæ; et teípsum salvum fácies, et eos qui te áudiunt
*//Et tu ánimam tuam liberásti, allelúia.
Oratio
Deus, qui in Ecclésia tua beátum Pium, papam, ad fidem tuéndam ac te//dígnius coléndum próvidus excitásti, da nobis, ipso intercedénte, vívida fide ac//fructuósa caritáte mysteriórum tuórum esse partícipes. Per Dóminum.
Die 1 maii
S. IOSEPH OPIFICIS (m)

Ad Officium lectionis
LECTIO ALTERA
Ex Constitutióne pastoráli//*Gáudium et spes//Concílii Vaticáni secúndi de Ecclésia//in mundo huius témporis
(Nn. 33-34)
De humana navitate in universo mundo
Suo labóre atque ingénio homo suam vitam ámplius evólvere semper conátus//est; hódie autem, præsértim ope sciéntiæ et artis téchnicæ, suum domínium in//univérsam fere natúram dilatávit ac iúgiter dilátat, et adiuvántibus imprímis//auctis inter natiónes multímodi commércii médiis, família humána paulátim//tamquam unam in univérso mundo communitátem sese agnóscit atque constítuit.//Quo fit, ut multa bona, quæ olim homo a supérnis víribus præsértim exspectábat,//hódie iam própria indústria sibi procúret.///Coram imménso hoc conámine, quod totum humánum genus iam pervádit,//multæ exsúrgunt inter hómines interrogatiónes. Quinam est illíus operositátis//sensus et valor? Quómodo ómnibus his rebus uténdum est? Ad quem finem//assequéndum nisus sive singulórum sive societátum tendunt?///Ecclésia, quæ depósitum verbi Dei custódit, ex quo princípia in órdine//religióso et moráli hauriúntur, quin semper de síngulis quæstiónibus respónsum//in promptu hábeat, lumen revelatiónis cum ómnium perítia coniúngere cupit, ut//iter illuminétur, quod humánitas nuper ingréssa est.///Hoc credéntibus ratum est, navitátem humánam individuálem et collectívam,//seu ingens illud conámen, quo hómines decúrsu sæculórum suæ vitæ//condiciónes in mélius mutáre sátagunt, in seípso considerátum, Dei propósito//respondére.///Homo enim, ad imáginem Dei creátus, mandátum accépit, ut, terram cum//ómnibus quæ in ea continéntur sibi subíciens, mundum in iustítia et sanctitáte//régeret, utque, Deum ómnium creatórem agnóscens, seípsum ac rerum//universitátem ad ipsum reférret, ita ut rebus ómnibus hómini subiéctis,//admirábile sit nomen Dei in univérsa terra.///Quod étiam ópera pénitus cotidiána réspicit. Viri namque et mulíeres, qui,//dum vitæ sustentatiónem sibi et famíliæ cómparant, navitátes suas ita exércent ut//societáti opportúne minístrent, iure existimáre possunt se suo labóre opus//Creatóris evólvere, cómmodis fratrum suórum consúlere, et ad consílium//divínum in história adimpléndum personáli indústria conférre.///Christiáni ítaque, nedum arbitréntur ópera, quæ hómines suo ingénio et//virtúte peperérunt, Dei poténtiæ oppóni, creaturámque rationálem quasi ǽmulam//Creatóris exsístere, pótius persuásum habent humáni géneris victórias signum//esse magnitúdinis Dei et fructus ineffábilis ipsíus consílii.///Quo magis vero hóminum poténtia crescit, eo látius ipsórum responsabílitas,//sive singulórum sive communitátum, exténditur.///Unde appáret christiáno núntio hómines ab exstruéndo mundo non avérti,//nec ad bonum sui simílium neglegéndum impélli, sed pótius offício hæc//operándi árctius obstríngi.
RESPONSORIUM
(Cf. Gen 2, 15)
℟.//Pósuit Dóminus Deus hóminem quem formáverat, in paradíso Eden,
*//Ut//operarétur et custodíret illum, allelúia.
℣.//Hæc erat condício hóminis ab inítio.
*//Ut operarétur et custodíret illum,//allelúia.
Oratio
Rerum cónditor, Deus, qui legem labóris humáno géneri statuísti, concéde//propítius, ut, sancti Ioseph exémplo et patrocínio, ópera perficiámus quæ//prǽcipis, et prǽmia consequámur quæ promíttis. Per Dóminum.
Die 2 maii
S. ATHANASII, EPISCOPI ET ECCLESIÆ DOCTORIS (M)
Natus Alexandriæ anno 295, episcopo Alexandro in concilio Nicæno astitit//eique successit. Contra arianos strenue dimicavit, propter quod multa perpessus//est et pluries exsilio mulctatus. Egregia scripsit opera pro fidei orthodoxæ//illustratione et defensione. Mortuus est anno 373.
Ad Officium lectionis
LECTIO ALTERA
Ex Oratiónibus sancti Athanásii epíscopi
(Oratio de incarnatione Verbi, 8-9: PG 25, 110-111)
De incarnatione Verbi
Incorpóreum et corruptiónis ac matériæ expers, Dei Verbum in nostram//regiónem advénit, quamquam ántea non procul áberat: nulla enim pars mundi//illo umquam vácua fuit, sed una cum suo Patre exsístens ómnia ubíque implébat.///Venit vero sua erga nos benignitáte, et quátenus sese palam nobis exhíbuit.//Nostri ipse géneris et infirmitátis misértus, nostráque motus corruptióne, nec//mortem in nobis dominári ferens, ne scílicet quod factum fúerat períret, suíque//Patris in hómine formándo opus vanum fíeret, sibi ipsi corpus accépit, idque//nostri non dissímile; nec enim esse tantum in córpore, vel solum apparére vóluit.///Nam, si tantum apparére voluísset, potuísset sane áliud præstántius corpus//assúmere; verum nostrum corpus accépit.///Sibi in Vírgine templum, corpus scílicet, exstrúxit, illúdque tamquam//instruméntum sibi próprium fecit, in quo se notum fáceret et habitáret: sic ergo//símili córpore e nostris accépto, quia omnes mortis corruptióni subiécti erant,//illud, pro ómnibus morti tráditum, Patri summa cum benignitáte óbtulit; cum, ut//ómnibus in ipso moriéntibus lex de corruptióne contra hómines lata solverétur,//útpote quæ in domínico córpore suam vim complevísset, nec proínde locum//ámplius advérsus símiles hómines habéret; tum, ut hómines, in corruptiónem//revérsos, íterum incorrúptos rédderet, atque a morte ad vitam revocáret, córpore//quod sibi assúmpserat et resurrectiónis grátia mortem ab eis, non secus ac stípula//ab igne consúmitur, pénitus ámovens.///Idcírco corpus quod mori posset sibi assúmpsit, ut illud, Verbi ómnium//prǽsidis factum párticeps, morti pro ómnibus satis esset, atque, propter Verbum//in se hábitans, incorrúptum permanéret, ac dénique in pósterum corrúptio//resurrectiónis grátia ab ómnibus discéderet.///Hinc corpus, quod sibi ipse accépit, velut hóstiam et víctimam omni puram//mácula morti offeréndo, mortem statim ab ómnibus simílibus, suo pro áliis//obláto, propulsávit.///Sic enim Dei Verbum, supérius ómnibus exsístens, suum templum et//corpóreum instruméntum pro ómnibus, uti dicébat, devovéndo et offeréndo, id//quod debebátur in morte solvit, atque ita, ómnibus per símile corpus coniúnctus,//incorrúptus Dei Fílius omnes resurrectiónis promissióne incorrúptos iure et//mérito réddidit.///Ipsa síquidem mortis corrúptio nullam iam vim advérsus hómines habet ob//Verbum, quod in illis per unum corpus hábitat.
RESPONSORIUM
(Ier 15, 19. 29; 2 Petr 2, 1)
℟.//Quasi os meum eris, et dabo te pópulo huic in murum ǽreum fortem;
*//Et//bellábunt advérsum te, et non prævalébunt, quia ego tecum sum, allelúia.
℣.//Erunt magístri mendáces, qui introdúcent sectas perditiónis; et eum, qui//emit eos, Dominatórem negant.
*//Et bellábunt advérsum te, et non prævalébunt,//quia ego tecum sum, allelúia.
Oratio
Omnípotens sempitérne Deus, qui beátum Athanásium, epíscopum,//divinitátis Fílii tui propugnatórem exímium suscitásti, concéde propítius, ut, eius//doctrína et protectióne gaudéntes, in tui cognitióne et amóre sine intermissióne//crescámus. Per Dóminum.
Die 3 maii
SS. PHILIPPI ET IACOBI, APOSTOLORUM (F)
Philippus, Bethsaidæ natus, prius discipulus fuit Baptistæ, deinde Christum//est secutus. Iacobus, sobrinus Domini, filius Alphæi, Ecclesiam//Hierosolymitanam rexit; epistolam scripsit; vitam egit asperam et multos Iudæos//ad fidem convertit. Martyrio coronatus est anno 62.
Ad Officium lectionis
LECTIO PRIOR
De Actibus Apostolórum
5, 12-32
Apostoli in Ecclesia primæva
In diébus illis://[12]//Per manus apostolórum fiébant signa et prodígia multa in//plebe; et erant unanímiter omnes in pórticu Salomónis.//[13]//Ceterórum autem nemo//audébat coniúngere se illis, sed magnificábat eos pópulus;//[14]//magis autem//addebántur credéntes Dómino, multitúdines virórum ac mulíerum,//[15]//ita ut et in//platéas efférrent infírmos et pónerent in léctulis et grabátis, ut, veniénte Petro,//saltem umbra illíus obumbráret quemquam eórum.//[16]//Concurrébat autem et//multitúdo vicinárum civitátum Ierúsalem, afferéntes ægros et vexátos a spirítibus//immúndis, qui curabántur omnes.///[17]//Exsúrgens autem princeps sacerdótum et omnes, qui cum illo erant, quæ est//hǽresis sadducæórum, repléti sunt zelo//[18]//et iniecérunt manus in apóstolos et//posuérunt illos in custódia pública.//[19]//Angelus autem Dómini per noctem apéruit//iánuas cárceris et edúcens eos dixit://[20]//«Ite et stantes loquímini in templo plebi//ómnia verba vitæ huius».//[21]//Qui cum audíssent, intravérunt dilúculo in templum//et docébant.///Advéniens autem princeps sacerdótum et, qui cum eo erant, convocavérunt//concílium et omnes senióres filiórum Israel et misérunt in cárcerem, ut//adduceréntur illi.//[22]//Cum veníssent autem minístri, non invenérunt illos in cárcere;//revérsi autem nuntiavérunt//[23]//dicéntes: «Cárcerem invénimus clausum cum omni//diligéntia et custódes stantes ad iánuas, aperiéntes autem intus néminem//invénimus!».//[24]//Ut audiérunt autem hos sermónes, magistrátus templi et príncipes//sacerdótum ambigébant de illis quidnam fíeret illud.//[25]//Advéniens autem quidam//nuntiávit eis: «Ecce viri, quos posuístis in cárcere, sunt in templo stantes et//docéntes pópulum».///[26]//Tunc ábiens magistrátus cum minístris adducébat illos, non per vim,//timébant enim pópulum, ne lapidaréntur.//[27]//Et cum adduxíssent illos, statuérunt in//concílio. Et interrogávit eos princeps sacerdótum//[28]//dicens: «Nonne præcipiéndo//præcépimus vobis, ne docerétis in nómine isto? Et ecce replevístis Ierúsalem//doctrína vestra et vultis indúcere super nos sánguinem hóminis istíus».//[29]//Respóndens autem Petrus et apóstoli dixérunt: «Obœdíre opórtet Deo magis//quam homínibus.//[30]//Deus patrum nostrórum suscitávit Iesum, quem vos//interemístis suspendéntes in ligno;//[31]//hunc Deus Príncipem et Salvatórem//exaltávit déxtera sua ad dandam pæniténtiam Israel et remissiónem peccatórum.//[32]//Et nos sumus testes horum verbórum, et Spíritus Sanctus, quem dedit Deus//obœdiéntibus sibi».
RESPONSORIUM
(Cf. Act 4, 33.31b)
℟.//Virtúte magna reddébant Apóstoli testimónium resurrectiónis Iesu//Christi,
*//Et grátia magna erat in ómnibus illis, allelúia.
℣.//Repléti quidem Spíritu Sancto, loquebántur verbum Dei cum fidúcia,
*//Et//grátia magna erat in ómnibus illis, allelúia.
LECTIO ALTERA
Ex Tractátu Tertulliáni presbýteri de præscriptióne hæreticórum
(Cap. 20, 1-9; 21, 3; 22, 8-10: CCL 1, 201-204)
De apostolica prædicatione
Christus Iesus Dóminus noster, quid esset, quid fuísset, quam Patris//voluntátem administráret, quid hómini agéndum determináret, quámdiu in terris//agébat, ipse pronuntiábat sive pópulo palam, sive discéntibus seórsum, ex quibus//duódecim præcípuos láteri suo allégerat, destinátos natiónibus magístros.///Itaque, uno eórum decússo, réliquos úndecim digrédiens ad Patrem post//resurrectiónem iussit ire et docére natiónes, tinguéndas in Patrem et Fílium et//Spíritum Sanctum.///Statim ígitur Apóstoli — quos hæc appellátio missos interpretátur —//assúmpto per sortem duodécimo Matthía in locum Iudæ ex auctoritáte prophetíæ//quæ est in psalmo David, consecúti promíssam vim Spíritus Sancti ad virtútes et//elóquium, primo per Iudǽam contestáta fide in Iesum Christum et Ecclésiis//institútis, dehinc in orbem profécti eándem doctrínam eiúsdem fídei natiónibus//promulgavérunt.///Et perínde Ecclésias apud unamquámque civitátem condidérunt, a quibus//tráducem fídei et sémina doctrínæ céteræ exínde Ecclésiæ mutuátæ sunt et//cotídie mutuántur ut Ecclésiæ fiant. Ac per hoc et ipsæ apostólicæ deputabúntur//ut sóboles apostolicárum Ecclesiárum.///Omne genus ad oríginem suam censeátur necésse est. Itaque tot ac tantæ//Ecclésiæ una est illa ab Apóstolis prima ex qua omnes. Sic omnes primæ et//omnes apostólicæ, dum una omnes. Probant unitátem communicátio pacis et//appellátio fraternitátis et contesserátio hospitalitátis. Quæ iura non ália rátio regit//quam eiúsdem sacraménti una tradítio.///Quid autem Apóstoli prædicáverint, id est quid illis Christus reveláverit, non//áliter probári debet nisi per eásdem Ecclésias, quas ipsi Apóstoli condidérunt,//ipsi eis prædicándo tam viva, quod aiunt, voce quam per epístolas póstea.///Díxerat plane aliquándo Dóminus://*Multa hábeo adhuc loqui vobis, sed non//*potéstis modo ea sustinére//; tamen adíciens://*Cum vénerit ille Spíritus veritátis,//*ipse vos dedúcet in omnem veritátem//, osténdit illos nihil ignorásse, quos//*omnem//*veritátem//consecutúros per Spíritum veritátis repromíserat. Et útique implévit//repromíssum, probántibus Actis Apostolórum descénsum Spíritus Sancti.
RESPONSORIUM
(Io 12, 21-22; [Rom 9, 26 (cf. Os 2, 1b)])
℟.//Accessérunt quidam gentíles ad Philíppum et rogábant eum, dicéntes://Dómine, vólumus Iesum vidére.
*//Venit Philíppus, et dicit Andréæ; Andréas//rursus et Philíppus dicunt Iesu, allelúia.
℣.//Et erit: in loco, ubi dictum est eis: «Non plebs mea vos», ibi vocabúntur//fílii Dei vivi.
*//Venit Philíppus, et dicit Andréæ; Andréas rursus et Philíppus//dicunt Iesu, allelúia.
Oratio
Deus, qui nos ánnua apostolórum Philíppi et Iacóbi festivitáte lætíficas, da//nobis, ipsórum précibus, in Unigéniti tui passióne et resurrectióne consórtium, ut//ad perpétuam tui visiónem perveníre mereámur. Per Dóminum.
Die 12 maii
SS. NEREI ET ACHILLEI, MARTYRUM (m)
Milites tribunali addicti, protinus ad fidem conversi, militiam abiecerunt;//propter quod ad mortem damnati sunt, probabiliter tempore Diocletiani. Eorum//sepulcrum in cœmeterio ad viam Ardeatinam asservatur, ubi et basilica est//ædificata in eorum honorem.
Ad Officium lectionis
LECTIO ALTERA
Ex Enarratiónibus sancti Augustíni epíscopi in Psalmos
(Ps 61, 4: CCL 39, 773-775)
Passiones Christi non in solo Christo
Unus homo cum cápite et córpore suo Iesus Christus, salvátor córporis, et//membra córporis, duo in carne una, et in voce una et in passióne una; et cum//transíerit iníquitas, in réquie una. Passiónes ítaque Christi non in solo Christo;//immo passiónes Christi nónnisi in Christo.///Si enim Christum intéllegas caput et corpus, passiónes Christi nónnisi in//Christo; si autem Christum intéllegas solum caput, passiónes Christi non in solo//Christo. Si enim passiónes Christi in solo Christo, immo in solo cápite, unde//dicit quoddam membrum eius Paulus apóstolus://*Ut súppleam quæ desunt//*pressurárum Christi in carne mea?///Si ergo in membris Christi es, quicúmque homo, quisquis hæc audis,//quisquis hæc nunc non audis (sed tamen audis, si in membris Christi es),//quidquid páteris ab eis qui non sunt in membris Christi, déerat passiónibus//Christi.///Ideo ádditur, quia déerat; mensúram imples, non superfúndis; tantum páteris,//quantum ex passiónibus tuis inferéndum erat univérsæ passióni Christi, qui//passus est in cápite nostro, et pátitur in membris suis, id est in nobis ipsis.///Ad commúnem hanc quasi rempúblicam nostram quisque pro módulo nostro//exsólvimus quod debémus, et pro possessióne vírium nostrárum quasi cánonem//passiónum inférimus. Pariatória plenária passiónum ómnium non erit, nisi cum//sǽculum finítum fúerit.///Nolíte ergo putáre, fratres, omnes iustos qui passi sunt persecutiónem//iniquórum, étiam illos qui venérunt missi ante Dómini advéntum prænuntiáre//Dómini advéntum, non pertinuísse ad membra Christi. Absit ut non pertíneat ad//membra Christi, qui pértinet ad civitátem quæ regem habet Christum.///Tota ergo illa cívitas lóquitur, a sánguine Abel iusti usque ad sánguinem//Zacharíæ. Inde et deínceps a sánguine Ioánnis per sánguinem Apostolórum, per//sánguinem mártyrum, per sánguinem fidélium Christi, una cívitas lóquitur.
RESPONSORIUM
(Ap 21, 4; 7, 16 [Is 49, 10])
℟.//Abstérget Deus omnem lácrimam ab óculis sanctórum; et mors ultra non//erit, neque luctus neque clamor, neque dolor,
*//Quia prima abiérunt, allelúia.
℣.//Non esúrient neque sítient ámplius, neque cadet super illos sol neque ullus//æstus.
*//Quia prima abiérunt, allelúia.
Oratio
Præsta, quǽsumus, omnípotens Deus, ut, qui gloriósos mártyres Néreum et//Achílleum fortes in sua confessióne cognóvimus, pios apud te in nostra//intercessióne sentiámus. Per Dóminum.
Eodem die 12 maii
S. PANCRATII, MARTYRIS (m)
Romæ martyr occubuit, probabiliter in persecutione Diocletiani. Eius//sepulcrum asservatur via Aurelia, super quod Symmachus papa ecclesiam//ædificavit.
Ad Officium lectionis
LECTIO ALTERA
Ex Sermónibus sancti Bernárdi abbátis
(Sermo 17 in Psalmum Qui habitat, 4, 6: Opera omnia 4, 489-491)
Cum ipso sum in tribulatione
*Cum ipso sum in tribulatióne//, ait Deus; et ego álium ínterim quam//tribulatiónem requíram?//*Mihi adhærére Deo bonum est//, non solum autem, sed et//*pónere in Dómino Deo spem meam//, quia//*erípiam eum,//inquit,//*et glorificábo//*eum.///*Cum ipso sum in tribulatióne. Delíciæ//, inquit,//*meæ esse cum fíliis hóminum//.//Emmánuel,//*nobíscum Deus//. Descéndit, ut prope sit his qui tribuláto sunt corde,//ut nobíscum sit in tribulatióne nostra. Erit autem quando//*rapiémur in núbibus//*óbviam Christo in áera, et sic semper cum Dómino érimus//, si tamen curémus//ínterim eum habére nobíscum, ut sit comes viæ, qui pátriæ rédditor est futúrus,//immo qui tunc pátria, modo sit via.///Bonum mihi, Dómine, tribulári, dúmmodo ipse sis mecum, quam regnáre//sine te, epulári sine te, sine te gloriári. Bonum mihi, Dómine, in tribulatióne//magis amplécti te, in camíno habére te mecum, quam esse sine te vel in cælo,//*Quid enim mihi est in cælo, et a te quid vólui super terram? Aurum probat//*fornax, et viros iustos tentátio tribulatiónis//. Ibi, ibi cum eis es, Dómine; ibi in//tuo nómine congregátis médius astas, sicut olim cum tribus púeris.///Quid trepidámus, quid cunctámur, quid refúgimus hunc camínum? Sævit//ignis, sed Dóminus nobíscum est in tribulatióne.//*Si Deus nobíscum, quis contra//*nos?//Nihilóminus quoque si ille éripit, quis est qui rápiat de manu eius? quis est//qui de manu eius possit erúere? Postrémo, si ille gloríficat, quisnam álius//inglórium fáciet? Si ille gloríficat, quis humiliábit?///*Longitúdine diérum replébo eum//. Ac si maniféstius dicat: Scio quid//desíderet, scio quid sítiat, quid sápiat ei. Non ei aurum vel argéntum sapit, non//volúptas, non curiósitas, non dígnitas áliqua sæculáris. Omnia detriméntum facit,//ómnia aspernátur et arbitrátur ut stércora. Exinanívit pénitus semetípsum, nec se//ex his pátitur occupári, quibus novit se non posse repléri. Non ignórat ad cuius//imáginem cónditus sit, cuius magnitúdinis capax sit, nec sústinet de módico//créscere, ut de máximo minuátur.///Itaque//*longitúdine diérum replébo eum//, quem nisi lux vera refícere, nisi//ætérna implére non potest; síquidem nec longitúrnitas illa términum, nec cláritas//illa occásum, nec satíetas illa fastídium habet.
RESPONSORIUM

℟.//Iste sanctus pro lege Dei sui certávit usque ad mortem, et a verbis//impiórum non tímuit;
*//Fundátus enim erat supra firmam petram, allelúia.
℣.//Iste est qui contémpsit vitam mundi, et pervénit ad cæléstia regna.
*//Fundátus enim erat supra firmam petram, allelúia.
Oratio
Lætétur Ecclésia tua, Deus, beáti Pancrátii, mártyris, confísa suffrágiis atque,//eius précibus gloriósis, et devóta permáneat et secúra consístat. Per Dóminum.
Die 13 maii
BEATÆ MARIÆ VIRGINIS DE FATIMA (m)

Ad Officium lectionis
LECTIO ALTERA
Ex Sermónibus sancti Ephræm diáconi
(Sermo 3 de diversis: Opera omnia, III syr. et lat., Romæ 1743, 607)
Quem totus non capit orbis, Maria sola complectitur
María vero cælum pro nobis facta est divinitátem portans, quam Christus//absque eo, quod a patérna glória recéderet, intra angústos úteri límites conclúsit,//ut hómines ad altiórem dignitátem extólleret. Hanc solam ex univérso vírginum//cœtu elégit, ut nostræ esset salútis instruméntum.///In ipsa términum habuére iustórum ac prophetárum ómnium vaticinatiónes.//Ex ipsa splendentíssimum illud sidus pródiit, quo duce, pópulus, qui ambulábat//in ténebris, vidit lucem magnam.///Divérsis María nomínibus potest aptíssime nuncupári. Ipsa namque templum//est Fílii Dei, qui ex eádem álio plane modo egréssus est ac fúerat ingréssus; cum//enim ingréssus esset in úterum sine córpore, córpore indútus erúpit.///Ipsa est mýsticum illud cælum novum, in quo Rex regum tamquam in sua//sede inhabitávit, ex quo in terram delápsus est, terrénam quandam spéciem et//similitúdinem præ se ferens.///Ipsa est vitis fructíficans suavitátem odóris, cuius fructus quóniam ab árboris//natúra ádmodum discrepábat, necésse fuit, ut suam ab árbore similitúdinem//mutuáret.///Ipsa fons est de domo Dómini egrédiens, ex quo sitiéntibus fluxérunt aquæ//vivæ, quas si quis primis dumtáxat lábiis gustáverit, non sítiet in ætérnum.///Errat autem, dilectíssimi, quisquis diem reparatiónis Maríæ cum áltera//creatiónis comparári posse arbitrátur. Inítio namque terra cóndita est, per eam//renováta. Inítio ob Adámi crimen maledícta est in ópere suo, per eam vero pax//illi et secúritas restitúta. Inítio protoparéntum delícto in omnes hómines mors//pertránsiit, nunc vero transláti sumus de morte ad vitam. Inítio serpens Evæ//áuribus occupátis, inde virus in totum corpus dilatávit, nunc María ex áuribus//perpétuæ felicitátis assertórem excépit. Quod ergo mortis fuit, simul et vitæ//éxstitit instruméntum.///Qui sedet super Chérubim, en modo muliéribus bráchiis sustentátus; quem//totus non capit orbis, María sola compléctitur; quem Throni Dominationésque//métuunt, puélla fovet; cuius sedes in sǽculum sǽculi, en virgíneis génibus//ínsidet; cuius pedum scabéllum terra est, eándem puerílibus premit vestígiis.
RESPONSORIUM

℟.//Saldum est cor Vírginis: ad ángeli núntium concépit mystérium divínum;//tum in casto ventre suo pulchérrimum suscépit ex fíliis hóminis.
*//Et benedícta//in ætérnum dedit nobis Deum factum hóminem, allelúia.
℣.//Sedes puri ventris statim templum fit Dei: ope verbi, intácta virgo Fílium//concépit.
*//Et benedícta in ætérnum dedit nobis Deum factum hóminem, allelúia.
Oratio
Deus, qui Genetrícem Fílii tui Matrem quoque nostram constituísti, concéde//nobis, ut, in pæniténtia et oratióne pro mundi salúte perseverántes, in dies//valeámus regnum Christi efficácius promovére. Per Dóminum.
Die 14 maii
S. MATTHIÆ, APOSTOLI (F)
Ab Apostolis in locum Iudæ suffectus, ut esset testis resurrectionis Domini,//inter Duodecim annumeratus est, uti legitur in Actibus Apostolorum (1, 15-26).
Ad Officium lectionis
LECTIO PRIOR
De Actibus Apostolórum
5, 12-32)
Apostoli in Ecclesia primæva
In diébus illis://[12]//Per manus apostolórum fiébant signa et prodígia multa in//plebe; et erant unanímiter omnes in pórticu Salomónis.//[13]//Ceterórum autem nemo//audébat coniúngere se illis, sed magnificábat eos pópulus;//[14]//magis autem//addebántur credéntes Dómino, multitúdines virórum ac mulíerum,//[15]//ita ut et in//platéas efférrent infírmos et pónerent in léctulis et grabátis, ut, veniénte Petro,//saltem umbra illíus obumbráret quemquam eórum.//[16]//Concurrébat autem et//multitúdo vicinárum civitátum Ierúsalem, afferéntes ægros et vexátos a spirítibus//immúndis, qui curabántur omnes.///[17]//Exsúrgens autem princeps sacerdótum et omnes, qui cum illo erant, quæ est//hǽresis sadducæórum, repléti sunt zelo//[18]//et iniecérunt manus in apóstolos et//posuérunt illos in custódia pública.//[19]//Angelus autem Dómini per noctem apéruit//iánuas cárceris et edúcens eos dixit://[20]//«Ite et stantes loquímini in templo plebi//ómnia verba vitæ huius».//[21]//Qui cum audíssent, intravérunt dilúculo in templum//et docébant.///Advéniens autem princeps sacerdótum et, qui cum eo erant, convocavérunt//concílium et omnes senióres filiórum Israel et misérunt in cárcerem, ut//adduceréntur illi.//[22]//Cum veníssent autem minístri, non invenérunt illos in cárcere;//revérsi autem nuntiavérunt//[23]//dicéntes: «Cárcerem invénimus clausum cum omni//diligéntia et custódes stantes ad iánuas, aperiéntes autem intus néminem//invénimus!».//[24]//Ut audiérunt autem hos sermónes, magistrátus templi et príncipes//sacerdótum ambigébant de illis quidnam fíeret illud.//[25]//Advéniens autem quidam//nuntiávit eis: «Ecce viri, quos posuístis in cárcere, sunt in templo stantes et//docéntes pópulum».///[26]//Tunc ábiens magistrátus cum minístris adducébat illos, non per vim,//timébant enim pópulum, ne lapidaréntur.//[27]//Et cum adduxíssent illos, statuérunt in//concílio. Et interrogávit eos princeps sacerdótum//[28]//dicens: «Nonne præcipiéndo//præcépimus vobis, ne docerétis in nómine isto? Et ecce replevístis Ierúsalem//doctrína vestra et vultis indúcere super nos sánguinem hóminis istíus».//[29]//Respóndens autem Petrus et apóstoli dixérunt: «Obœdíre opórtet Deo magis//quam homínibus.//[30]//Deus patrum nostrórum suscitávit Iesum, quem vos//interemístis suspendéntes in ligno;//[31]//hunc Deus Príncipem et Salvatórem//exaltávit déxtera sua ad dandam pæniténtiam Israel et remissiónem peccatórum.//[32]//Et nos sumus testes horum verbórum, et Spíritus Sanctus, quem dedit Deus//obœdiéntibus sibi».
RESPONSORIUM
(Cf. Act 4, 33.31b)
℟.//Virtúte magna reddébant Apóstoli testimónium resurrectiónis Iesu//Christi,
*//Et grátia magna erat in ómnibus illis, allelúia.
℣.//Repléti quidem Spíritu Sancto, loquebántur verbum Dei cum fidúcia,
*//Et//grátia magna erat in ómnibus illis, allelúia.
LECTIO ALTERA
Ex Homíliis sancti Ioánnis Chrysóstomi epíscopi in Acta Apostolórum
(Hom. 3, 1. 2. 3: PG 60, 33-36. 38)
Ostende, Domine, quem elegeris
*In diébus illis, surgens Petrus in médio discipulórum dixit.//Utpote fervens,//cui grex a Christo concréditus erat, atque ut primus in choro, primus semper//sermónem ordítur://*Viri fratres, opórtet elígere ex nobis.//Multitúdini permíttit//iudícium, simul eos, qui eligebántur, venerándos reddens, seque líberans ab//invídia, quæ suboríri póterat. Nam hæc magna sæpe solent párere mala.///Quid ergo? an Petrum ipsum elígere non licébat? Licébat útique; sed ne//viderétur ad grátiam fácere, ábstinet. Alióquin vero nondum Spíritus párticeps//erat.//*Et statuérunt//, inquit,//*duos, Ioseph, qui vocabátur Bársabas, qui//*cognominátus est Iustus, et Matthíam//. Non ipse illos státuit, sed omnes.//Consílium vero ipse prótulit, osténdens non suum esse, sed iam olim in prophetía//efférri. Itaque intérpres fuit, non præcéptor.///*Opórtet ígitur//, inquit,//*ex his viris qui nobíscum sunt congregáti//. Vide,//quómodo vult illos testes oculátos fuísse, etiámsi adventúrus esset Spíritus;//áttamen magnam huius rei curam habébat.///*Ex viris//, inquit,//*qui nobíscum sunt congregáti, in omni témpore quo intrávit//*et exívit inter nos Dóminus Iesus//. Signíficat ipsos habitásse cum illo, nec//simplíciter fuísse discípulos. Nimírum a princípio multi sequebántur eum. Vide//ígitur quómodo dicat://*Erat unus ex duóbus qui audíerant a Ioánne, et secúti sunt//*Iesum//.///*In omni témpore//, inquit,//*quo intrávit et exívit inter nos Dóminus Iesus,//*incípiens a baptísmate Ioánnis.//Recte étenim, quæ prius gesta fúerant, nemo//nóverat edóctus, sed a Spíritu didicérunt.///*Usque in diem//, inquit,//*qua assúmptus est a nobis, testem resurrectiónis eius//*nobíscum fíeri unum ex istis//. Non dixit: Ceterórum testem; sed://*Testem//*resurrectiónis//, tantum. Nam fide dígnior erat is, qui dícere póterat: Qui edébat,//bibébat et crucifíxus est, is ipse resurréxit. Itaque neque prætériti, neque//sequéntis témporis, neque signórum testem esse oportébat, sed resurrectiónis//tantum. Illa namque manifésta et in confésso erant; resurréctio autem clam facta//fúerat, hisque solis nota erat.///Et simul omnes precántur, dicéntes,//*Tu, Dómine, qui corda nosti ómnium,//*osténde//. Tu, non nos. Opportúne córdium cognitórem vocant: ab illo enim//eléctio faciénda erat, non ab áliis. Sic confidénter loquebántur, quia oportébat//omníno unum éligi. Neque dixérunt: Elige, sed//*osténde//eléctum, —//*quem//*elégeris//, inquit —, sciéntes ómnia a Deo prædefiníta esse.//*Et dedérunt sortes eis.//Nondum enim se dignos esse putábant, qui ex sese ipsi fácerent electiónem, ídeo//cúpiunt áliquo signo edocéri.
RESPONSORIUM
(Act 1, 24.25b.26)
℟.//Tu, Dómine, qui corda nosti ómnium,
*//Osténde quem elégeris accípere//locum ministérii huius et apostolátus, allelúia.
℣.//Dedérunt sortes eis, et cécidit sors super Matthíam, et annumerátus est//cum úndecim apóstolis.
*//Osténde quem elégeris accípere locum ministérii huius//et apostolátus, allelúia.
Oratio
Deus, qui beátum Matthíam Apostolórum collégio sociásti, eius nobis//interventióne concéde, ut, dilectiónis tuæ sorte gaudéntes, cum eléctis numerári//mereámur. Per Dóminum.
Die 18 maii
S. IOANNIS I, PAPÆ ET MARTYRIS (m)
Natus in Tuscia, episcopus Ecclesiæ Romanæ electus est anno 523.//Constantinopolim ad imperatorem Iustinum se contulit, legatus regis Theodorici;//inde reversus et captus a rege, qui de exitu legationis indignabatur, in carcerem//detrusus est Ravennæ, ibique mortuus anno 526.
Ad Officium lectionis
LECTIO ALTERA
Ex Epístolis sancti Ioánnis de Avila presbýteri
(Ep. ad amicos, 58: Opera omnia, edit. B.A.C. 1, 533-534)
Vita Iesu manifestetur in nobis
*Benedíctus Deus et Pater Dómini nostri Iesu Christi, Pater misericordiárum//*et Deus totíus consolatiónis, qui consolátur nos in omni tribulatióne nostra; ut//*possímus et ipsi consolári eos, qui in omni pressúra sunt, per exhortatiónem, qua//*exhortámur et ipsi a Deo. Quóniam sicut abúndant passiónes Christi in nobis,//*ita et per Christum abúndat consolátio nostra.///Verba sunt hæc beáti Pauli apóstoli. Ter virgis cæsus est, quínquies//verbéribus, semel lapidátus, pro mórtuo derelíctus, ab omni génere hóminum//persecutiónem passus, et ómnibus cruciátibus laboribúsque tortus, nec semel aut//íterum, sed ut ipse álio loco ait://*Semper nos in mortem trádimur propter Iesum,//*ut et vita Iesu manifestétur in nobis.///Et in ómnibus his ærúmnis non solum non admúrmurat nec quéritur de Deo,//ut débiles solent; nec tristátur, ut suæ glóriæ et voluptátis amatóres fáciunt; nec//flágitat Deum ut ab eis liberétur, ut qui ea ignórant ideóque illórum societátem//rénuunt; nec parvi facit, ut qui ea parum ǽstimant; sed omni ignorántia et//imbecillitáte posthábita, Deum in ipsis ærúmnis benedícit, gratésque refert//Datóri quasi ut pro insígni benefício, se felícem exístimans, cum possit áliquid//pati pro illíus honóre, qui tantas mirífice passus est ignomínias, ut nos ab//ignomíniis, quibus peccáto obstrícti erámus, liberáret, et nos suo spíritu et//adoptióne filiórum Dei decorávit atque honestávit; pignus et signum dedit gáudii//cæléstis in se et per se.///O fratres mei ádmodum dilécti! Vestros óculos apériat Deus, ut videátis quot//mercédes nobis cónferat in iis quæ mundus contémptum exístimat, et quómodo//honóre decorémur in dedécore, cum glóriam Dei quærámus, et quanta glória//nobis servétur ex afflictióne præsénti, et quam blanda, quam amíca, quam dúlcia//bráchia nobis Deus tendat apérta, ut vulnerátos in suis prœliis recípiat, quod sine//dúbio maiórem suppéditat dulcédinem omni melle, quod omnes labóres hic//confícere possunt. Quod si sápimus, multum hæc bráchia desiderábimus; quis//enim non desíderat eum qui totus et amábilis et desiderábilis est, nisi qui//cuiúslibet desidérii est ignárus?///Si ergo illa gáudia vos deléctant eáque vidére et frui optátis, scitóte nullam//esse viam pleniórem quam pati. Hæc est sémita, qua Christus omnésque sui//iérunt. Ille angústam vocat, sed ea recte ducit ad vitam. Et ita ille docet ut, si ad//eum perveníre optámus, viam, qua ipse proféctus est, sequámur. Non enim decet,//cum Fílius Dei sémita ignomíniæ progrediátur, fílios hóminum vias honórum//quǽrere, quia//*non est discípulus super magístrum, nec servus maior dómino suo.///Faxit Deus ut noster ánimus núllibi quiéscat, nec álium victum in hoc mundo//quærat, nisi in labóribus ad crucem Dómini.
RESPONSORIUM
(2 Cor 4, 11.16)
℟.//Semper nos qui vívimus, in mortem trádimur propter Iesum,
*//Ut et vita//Iesu manifestétur in carne nostra mortáli, allelúia.
℣.//Licet is, qui foris est, noster homo corrúmpitur, tamen is, qui intus est,//renovátur de die in diem.
*//Ut et vita Iesu manifestétur in carne nostra mortáli,//allelúia.
Oratio
Deus, fidélium remunerátor animárum, qui hunc diem beáti Ioánnis papæ//martýrio consecrásti, exáudi preces pópuli tui, et præsta, ut, qui eius mérita//venerámur, fídei constántiam imitémur. Per Dóminum.
Die 20 maii
S. BERNARDINI SENENSIS, PRESBYTERI (m)
Natus est Massæ (Massa Marittima) in Tuscia anno 1380; inter Fratres Minores adscriptus et//sacerdotio initiatus, munus prædicationis per totam Italiam exercuit magno cum//animarum fructu. Devotionem erga sanctissimum Iesu Nomen propagavit; de//studio et disciplina in suo Ordine provehendis optime meritus, tractatus etiam//theologicos scripsit. Mortuus est Aquilæ anno 1444.
Ad Officium lectionis
LECTIO ALTERA
Ex Sermónibus sancti Bernardíni Senénsis presbýteri
(Sermo 49, De glorioso Nomine Iesu Christi, cap. 2://Opera omnia, 4, 505-506)
Nomen Iesu, splendor prædicantium
Nomen Iesu est splendor prædicántium, eo quod luminóso splendóre//annuntiáre et audíre fáciat verbum suum. Et unde putas in toto orbe tanta et tam//súbita atque fervens fídei lux, nisi de prædicáto Iesu? Nonne et huius nóminis//luce ac sapóre Deus nos//*vocávit in admirábile lumen suum?//Quibus illuminátis,//et in lúmine isto vidéntibus lumen, mérito Apóstolus dicat://*Erátis aliquándo//*ténebræ, nunc autem lux in Dómino: ut fílii lucis ambuláte.///Proínde hoc nomen declarári debet ut lúceat, non latére. Nec tamen in//prædicatióne proférri debet corde sórdido vel ore pollúto, sed in vase//recondéndum et proferéndum elécto.///Unde Dóminus de Apóstolo ait://*Vas,//inquit,//*electiónis est mihi iste, ut portet//*nomen meum coram géntibus et régibus et fíliis Israel. Vas,//inquit,//*electiónis,//ubi//liquor dulcíssimus venális expósitus, ut próvocet ad bibéndum, dum rútilat et//splendéscit in vasis eléctis://*ut portet,//inquit,//*nomen meum.///Nam sicut igne succénso, purgátis agris, consúmitur aríditas et inutílitas//véprium et spinárum, et sicut in ortu solárium radiórum, pulsis ténebris, látitant//fures, noctívagi fossorésque domórum; sic lingua Pauli pópulis prædicánte, velut//magno tonítruo perstrepénte, velut igne veheméntius irruénte, velut sole clárius//oriénte, consumebátur infidélitas, disperíbat fálsitas, elucescébat véritas, ad//instar ceræ veheméntis ignis incéndio liquefáctæ.///Nomen enim Iesu circumferébat verbis, epístolis, miráculis et exémplis.//Laudábat enim//*nomen//Iesu//*assídue//et collaudábat//*illud in confessióne.///Hoc ínsuper nomen//*coram régibus et géntibus et fíliis Israel//portábat//Apóstolus tamquam lumen et illuminábat pátrias, et clamábat ubíque illud://*Nox//*præcéssit, dies autem appropinquávit. Abiciámus ergo ópera tenebrárum et//*induámur arma lucis. Sicut in die honéste ambulémus.//Et monstrábat ómnibus//lucérnam ardéntem atque lucéntem super candelábrum, annúntians in omni loco//*Iesum, et hunc crucifíxum.///Proínde Ecclésia, Christi sponsa, semper eius testimónio fulta, iúbilat cum//Prophéta, dicens://*Deus, docuísti me a iuventúte mea, et usque nunc pronuntiábo//*mirabília tua,//scílicet semper. Prophéta quoque ad hoc exhortátur, dicens://*Cantáte Dómino et benedícite nómini eius, annuntiáte de die in diem salutáre//*eius,//id est Iesum salvatórem eius.
RESPONSORIUM
(Eccli 51, 15ab; Ps 9, 3)
℟.//Laudábo nomen tuum assídue,
*//Et collaudábo illud in confessióne,//allelúia.
℣.//Lætábor et exsultábo in te; psallam nómini tuo, Altíssime.
*//Et collaudábo//illud in confessióne, allelúia.
Oratio
Deus, qui beáto Bernardíno, presbýtero, sancti nóminis Iesu amórem//exímium tribuísti, eius méritis precibúsque concéde, ut spíritus nos semper tuæ//dilectiónis accéndat. Per Dóminum.
Die 21 maii
SS. CHRISTOPHORI MAGALLANES, PRESBYTERI, ET//SOCIORUM, MARTYRUM (m)
Natus est sanctus Christophorus in vico//*San Rafael Totatiche//in Mexico anno//1869. Persecutione erga catholicam Ecclesiam grassante, una cum viginti//quattuor aliis presbyteris et christifidelibus laicis, quibus sociatur, variis e//dicionibus Mexici variorumque ætatum in odium christiani nominis Christum//Regem, sicut socii, confitens, martyrium subiit anno 1927.
Ad Officium lectionis
LECTIO ALTERA
Ex Sermónibus sancti Cæsárii Arelaténsis epíscopi
(Sermo 225, 1-2: CCL 104, 888-889)
Qui testimonium pro veritate dederit, Christi martyr erit
Quótiens sollemnitátes mártyrum celebrámus, fratres caríssimi, cogitáre//debémus sub ipso Rege nos militáre, sub quo et illi pugnáre vel víncere//meruérunt: cogitáre debémus eódem baptísmo nos salvátos, quo et illi salváti//sunt; iísdem sacraméntis uti vel confirmári, quæ illi merebántur accípere; ipsíus//Imperatóris signum in fronte portáre, cuius et illi felíciter portavérunt.///Et ídeo, quótiens natalícia sanctórum mártyrum cúpimus celebráre, debent in//nobis beáti mártyres áliquid de suis virtútibus recognóscere, ut illos deléctet pro//nobis Dei misericórdiam supplicáre. Omnis enim ánima díligit símilem sibi. Si//ergo símilis símili sociátur, dissímilis longe disiúngitur. Ecce beátus peculiáris//noster, cuius festivitátem cólere cum gáudio cúpimus, sóbrius fuit: quómodo ei//coniúngi póterit ebriósus? Quam societátem habére póterit húmilis cum supérbo,//benígnus cum invído, largus cum cúpido, cum iracúndo mansuétus? Beátus//martyr sine dúbio castus fuit: quómodo ei adúlter póterit sociári? Et cum gloriósi//mártyres, fratres caríssimi, paupéribus étiam própria erogáverint, quómodo cum//illis amíci esse póterunt, qui dirípiunt aliéna? Sancti mártyres studébant étiam//inimícos dilígere: quómodo cum illis partem habébunt, qui aliquótiens nec//amícis volunt vicem dilectiónis impéndere? Non ergo nos pígeat, fratres//caríssimi, vel in quantum póssumus sanctos mártyres imitári, ut illórum méritis//et oratiónibus ab ómnibus peccátis mereámur absólvi.///Sed dicit áliquis. Et quis est qui possit sanctos mártyres imitári? Etsi non in//ómnibus, in multis tamen rebus, Deo adiuvánte, et póssumus et debémus.///Non potes sustinére flammam? Potes vitáre luxúriam. Non potes toleráre//úngulam lacerántem? Contémne avarítiam, iníqua negótia et lucra ímpia//persuadéntem. Nam si te móllia vincunt, quómodo te dura non frangunt? Habet//et pax mártyres suos: nam iracúndiam víncere, invídiam velut vipéreum//venénum respúere, supérbiam refutáre, ódium de corde repéllere, gulæ appetítus//supérfluos refrenáre, vinoléntiæ non crédere, pars magna martýrii est.///Et quotiescúmque vel ubicúmque causam iustam vidéris laboráre, si pro illa//testimónium déderis, martyr eris. Et quia iustítia et véritas Christus est,//ubicúmque aut iustítia aut véritas aut cástitas laboráverit, si quantum vires habes//defenseráveris, mártyrum mercédem accípies. Et quia martyr latíne «testis»//interpretátur, qui testimónium pro veritáte déderit, Christi sine dúbio, qui est//véritas, martyr erit.
RESPONSORIUM
(Phil 1, 21; Gal 6, 14)
℟.//Mihi vívere Christus est et mori lucrum.
*//Mihi absit gloriári nisi in cruce//Dómini nostri Iesu Christi, allelúia.
℣.//Per quem mihi mundus crucifíxus est, et ego mundo.
*//Mihi absit gloriári//nisi in cruce Dómini nostri Iesu Christi, allelúia.
Oratio
Omnípotens ætérne Deus, qui beátos Christóphorum, presbýterum, et sócios//Christo Regi usque ad martýrium fidéles effecísti, eórum intercessióne nobis//concéde, ut, in veræ fídei perseverántes confessióne amóris tui mandátis semper//inhærére valeámus. Per Dóminum.
Die 22 maii
S. RITÆ DE CASCIA, RELIGIOSÆ (m)
In Umbria floruit sæculo quintodecimo. Primum violento viro nupta, eius//sævitias patienter toleravit eumque Deo conciliavit; dein, coniuge et filiis orbata,//monasterium Ordinis Sancti Augustini utpote religiosa ingressa est, omnibus//patientiæ et compunctionis sublime præbens exemplum, ubi requievit ante//annum 1457.
Ad Officium lectionis
LECTIO ALTERA
Ex Tractátibus sancti Augustíni epíscopi in Ioánnem
(Tractatus 81, 4: CCL 36, 531-532)
Verba Christi in nobis manent
«Si manséritis in me — inquit — et verba mea in vobis mánserint,//quodcúmque voluéritis petétis, et fiet vobis». Manéndo quippe in Christo, quid//velle possunt nisi quod cónvenit Christo? Quid velle possunt manéndo in//Salvatóre, nisi quod non est aliénum a salúte? Aliud quippe vólumus, quia sumus//in Christo, et aliud vólumus, quia sumus adhuc in hoc sǽculo. De mansióne//namque huius sǽculi nobis aliquándo subrépit, ut hoc petámus quid nobis non//expedíre nescímus. Sed absit ut fiat nobis, si manémus in Christo, qui non facit//quando pétimus, nisi quod éxpedit nobis.///Manéntes ergo in eo, cum verba eius in nobis manent. Quodcúmque//voluérimus petémus, et fiet nobis. Quia si pétimus et non fiet, non hoc pétimus//quod habet mánsio in eo, nec quod habent verba eius quæ manent in nobis, sed//quod habet cupíditas et infírmitas carnis, quæ non est in eo et in qua non manent//verba eius. Nam útique ad verba eius pértinet orátio illa quam dócuit, ubi//dícimus: «Pater noster, qui es in cælis». Ab huius oratiónis verbis et sénsibus//non recedámus petitiónibus nostris, et quidquid petiérimus, fiet nobis.///Tunc enim dicénda sunt verba eius in nobis manére, quando fácimus quæ//præcépit, et dilígimus quæ promísit; quando autem verba eius manent in//memória, nec inveniúntur in vita, non computátur palmes in vite, quia vitam non//áttrahit ex radíce. Ad hanc differéntiam valet quoad scriptum est: Et memória//retinéntibus mandáta eius, ut fáciant ea. Multi enim memória rétinent, ut//contémnant, vel étiam derídeant et oppúgnent ea. In his verba Christi non//manent, qui attíngunt quodámmodo, non cohǽrent; et ídeo illis non erunt in//benefícium, sed in testimónium. Et quia sic insunt eis, ut non máneant in eis, ad//hoc tenéntur ab eis, ut iudicéntur ex eis.
RESPONSORIUM
(Cf. Eccle 4, 17ac)
℟.//Custódi pedem tuum ingrédiens domum Dei,
*//Et appropínqua, ut áudias,//allelúia.
℣.//Mélior est obœdiéntia, quam stultórum víctimæ.
*//Et appropínqua, ut//áudias, allelúia.
Oratio
Largíre nobis, quǽsumus, Dómine, sapiéntiam crucis et fortitúdinem, quibus//beátam Ritam ditáre dignátus es, ut, in tribulatióne cum Christo patiéntes,//pascháli eius mystério intímius participáre valeámus. Qui tecum.
Die 25 maii
S. BEDÆ VENERABILIS, PRESBYTERI ET ECCLESIÆ//DOCTORIS (m)
Natus est in territorio monasterii Wiremuthensis (Wearmouth) anno 673; a sancto//Benedicto Biscop educatus, monasterio nomen dedit et, sacerdotio initiatus,//docens et scribens ministerium implevit. Opera theologica et historica//composuit, traditionem Patrum secutus et sacram Scripturam explicans. Mortuus//est anno 735.
Ad Officium lectionis
LECTIO ALTERA
Ex Epístola Cuthbérti de óbitu sancti Bedæ Venerábilis
(Nn. 4-6: PL 90, 64-66)
Desidero Christum videre
Cum venísset tértia féria ante Ascensiónem Dómini, Beda cœpit veheméntius//ægrotáre in anhélitu, et módicus tumor in pédibus appáruit. Totum autem illum//diem docébat et hiláriter dictábat; et nonnúmquam inter ália dixit: «Díscite cum//festinatióne, néscio quámdiu subsístam, et si post módicum tollat me Factor//meus». Nobis autem videbátur quod suum éxitum bene sciret; et sic noctem in//gratiárum actióne pérvigil duxit.///Mane illucescénte, id est, féria quarta, præcépit diligénter scribi quæ//cœperámus; et hoc fécimus usque ad tértiam horam. A tértia autem hora//ambulávimus cum relíquiis sanctórum, ut consuetúdo diéi illíus poscébat: unus//vero erat ex nobis cum illo, qui dixit illi: «Adhuc, magíster dilectíssime,//capítulum unum de libro, quem dictásti, deest; videtúrne tibi diffícile plus te//interrogári?». At ille: «Fácile est, inquit, áccipe tuum cálamum et témpera, et//festinánter scribe». Quod ille fecit.///Nona autem hora dixit mihi: «Quædam pretiósa in mea capsélla hábeo, id//est, piper, orária et incénsa; curre velóciter, et presbýteros nostri monastérii//adduc ad me, ut et ego munúscula, quália Deus donávit, illis distríbuam». Et//præséntibus illis locútus est ad eos, unumquémque monens et óbsecrans pro ipso//Missas celebráre, et oratiónes diligénter fácere, quod illi libénter spopondérunt.///Lugébant autem et flébant omnes, máxime quod díxerat quia æstimáret quod//fáciem eius ámplius non multum in hoc sǽculo essent visúri. Gaudébant autem//de eo quod dixit: «Tempus est (si sic Factóri meo vidétur) ut revértar ad eum qui//me fecit, qui me creávit, qui me, quando non eram, ex níhilo formávit. Multum//tempus vixi, bene mihi pius iudex vitam meam prævídit;//*tempus resolutiónis//*meæ instat,//quia//*cúpio dissólvi et esse cum Christo//; étenim ánima mea desíderat//regem meum Christum in decóre suo vidére». Sed et ália multa ad ædificatiónem//nostram locútus, in lætítia diem usque ad vésperam duxit.///Et præfátus puer Wiberth adhuc dixit: «Magíster dilécte, adhuc una senténtia//non est rescrípta». At ille: «Scribe, inquit, cito». Post módicum dixit puer://«Modo senténtia descrípta est». Ille autem: «Bene, ait, veritátem dixísti://*consummátum est//. Accipe caput meum in manus tuas, quia multum me deléctat//sedére ex advérso loci sancti mei, in quo oráre solébam, ut et ego sedens Patrem//meum invocáre possim».///Et sic in paviménto suæ cásulæ decántans: «Glória Patri et Fílio et Spirítui//Sancto», cum Spíritum Sanctum nominásset, spíritum e córpore exhalávit//últimum; atque (ut sine dúbio credéndum est) pro eo quod hic semper//devotíssimus in Dei láudibus laboráverat, ad gáudia desideriórum cæléstium//migrávit.
RESPONSORIUM

℟.//Cunctum tempus vitæ meæ in monastérii habitatióne péragens, omnem//meditándis Scriptúris óperam dedi; atque inter observántiam disciplínæ reguláris//et cotidiánam cantándi in ecclésia curam;
*//Semper aut díscere aut docére aut//scríbere dulce hábui, allelúia.
℣.//Qui fécerit et docúerit, magnus vocábitur in regno cælórum.
*//Semper aut//díscere aut docére aut scríbere dulce hábui, allelúia.
Oratio
Deus, qui Ecclésiam tuam beáti Bedæ, presbýteri, eruditióne claríficas,//fámulis tuis concéde propítius, et eius semper illustrári sapiéntia, et méritis//adiuvári. Per Dóminum.
Eodem die 25 maii
S. GREGORII VII, PAPÆ (m)
Hildebrandus natus est in Tuscia circa annum 1028; Romæ educatus, vitam//monasticam duxit; multis legationibus Pontifices sui temporis adiuvit pro//Ecclesiæ reformatione, quam ipse strenue prosecutus est, postquam Petri//cathedram ascendit anno 1073 sub nomine Gregorii VII. A rege Henrico IV//præsertim oppugnatus, profugus Salerni obiit anno 1085.
Ad Officium lectionis
LECTIO ALTERA
Ex Epístolis sancti Gregórii papæ Séptimi
(Ep. 64 extra Registrum: PL 148, 709-710)
Ecclesia libera, casta, catholica
Rogámus et obsecrámus in Dómino Iesu, qui nos sua morte redémit, ut//tribulatiónes et angústias, quas pátimur ab inimícis christiánæ religiónis, cur et//quáliter patiámur, diligénter investigándo intellegátis.///Ex qua enim dispositióne divína mater Ecclésia in throno apostólico me//valde indígnum et, Deo teste, invítum collocávit, summópere procurávi ut sancta//Ecclésia, sponsa Dei, dómina et mater nostra, ad próprium rédiens decus, líbera//et casta et cathólica permanéret. Sed, quia hosti antíquo hæc omníno dísplicent,//armávit contra nos membra sua, ut ómnia in contrárium vérteret.///Ideo in nos, immo in Apostólicam Sedem, tanta fecit, quanta fácere a//témpore Constantíni Magni imperatóris nequívit. Nec valde mirum, quia quanto//plus tempus appropínquat, tanto ámplius christiánam religiónem exstínguere//decértat.///Nunc autem, fratres mei caríssimi, diligénter quæ vobis dico audíte. Omnes//qui in toto orbe christiáno censéntur nómine et christiánam fidem vere//cognóscunt, sciunt et credunt beátum Petrum, Apostolórum príncipem, esse//ómnium christianórum patrem, et primum post Christum pastórem, sanctámque//Románam Ecclésiam ómnium Ecclesiárum matrem et magístram.///Si ergo hoc créditis et indubitánter tenétis, rogo vos et præcípio ego,//qualiscúmque frater et indígnus magíster vester, per omnipoténtem Deum//adiuváte et succúrrite prædícto patri vestro et matri, si per eos absolutiónem//ómnium peccatórum et benedictiónem atque grátiam in hoc sǽculo et in futúro//habére desiderátis.///Omnípotens Deus, a quo bona cuncta procédunt, mentem vestram semper//illúminet eámque sua dilectióne ac próximi fecúndet, ut mereámini præfátum//patrem vestrum et matrem certa devotióne debitóres vobis fácere, et ad eórum//societátem sine verecúndia perveníre. Amen.
RESPONSORIUM
(Eccli 45, 3; Ps 77 (78), 70a.71bc)
℟.//Dóminus glorificávit illum in conspéctu regum, et ius dedit illi ad//pópulum suum,
*//Et osténdit illi glóriam suam, allelúia.
℣.//Elégit Dóminus servum suum páscere Israel hereditátem suam.
*//Et//osténdit illi glóriam suam, allelúia.
Oratio
Da Ecclésiæ tuæ, quǽsumus, Dómine, spíritum fortitúdinis zelúmque//iustítiæ, quibus beátum Gregórium, papam, claréscere voluísti, ut, iniquitátem//réprobans, quæcúmque recta sunt líbera exérceat caritáte. Per Dóminum.
Eodem die 25 maii
S. MARIÆ MAGDALENÆ DE’ PAZZI, VIRGINIS (m)
Florentiæ nata est anno 1566; pie educata et inter Sorores Carmelitas//adscripta, absconditam vitam orationis et abnegationis duxit, pro Ecclesiæ//reformatione enixe precabatur, et sorores ad perfectionem direxit. Multis donis a//Deo insignita, obiit anno 1607.
Ad Officium lectionis
LECTIO ALTERA
Ex Scriptis de Revelatióne et de Probatióne sanctæ Maríæ Magdalénæ de’ Pazzi//vírginis
(Mss. III, 186. 264; IV, 716: Opere di S. M. Maddalena de’ Pazzi, Firenze 1965,//4, pp. 200. 269; 6, p. 194)
Veni, Sancte Spiritus
Vere mirábile es, Verbum, in Spíritu Sancto, fáciens ut ille te in ánimam sic//infúndat, ut cum Deo ipsa se coniúngat, Deum concípiat, Deum sápiat, nihil//præter Deum degústet.///Et venit Spíritus Sanctus in ánimam pretióso signátus eo sigíllo sánguinis//Verbi seu occísi Agni; quin étiam idem sanguis íncitat illum ut véniat,//quamquam Spíritus ipse se movet ac veníre desíderat.///Qui movens Spíritus in se est et Patris et Verbi substántia, atque ab esséntia//proficíscitur Patris et a beneplácito Verbi, venítque tamquam fons in ánimam,//quæ in eo submérgitur. Ac velut duo flúvii erumpéntes ita miscéntur ut minor//suum amíttat nomen et maióris assúmat, eódem modo divínus hic Spíritus agit,//cum in ánimam venit, ut se cum ea conglútinet. Opórtet autem ut ánima, quæ//minor est, suum depérdat nomen ac Spirítui relínquat; quod fáciet, si ita in//Spíritum se convérterit ut unum cum illo fiat.///Hic autem Spíritus, thesaurórum qui sunt in sinu Patris dispensátor et//conciliórum custos quæ inter Patrem et Fílium fiunt, tam suáviter se in ánimam//infúndit, ut non percipiátur atque magnitúdine ipse sua a paucis æstimétur.///Sua gravitáte se atque levitáte in ómnia loca movet quæ apta sint ac dispósita//ad eum suscipiéndum. Frequénti sua loquéla summóque siléntio ab ómnibus//audítur; dilectiónis ímpetu, immóbilis ipse et mobilíssimus, se ómnibus ínicit.///Non sistis, Sancte Spíritus, in immóbili Patre neque in Verbo, et es tamen//semper in Patre, et in Verbo, et in temetípso, et in cunctis beátis spirítibus et//creatúris. Necessárius es creatúræ propter sánguinem effúsum ab unigénito//Verbo, quod ex amóris veheméntia se fecit creatúræ suæ necessárium. Quiéscis//in creatúris, quæ ita se dispónunt, ut, tuórum communicatióne múnerum,//própriam tui similitúdinem in se per puritátem recípiant. Quiéscis in illis, quæ in//se suscípiunt sánguinis Verbi efféctum seque digna tui habitácula effíciunt.///Veni, Sancte Spíritus. Véniat únio Patris, beneplácitum Verbi. Tu, Spíritus//veritátis, es prǽmium sanctórum, refrigérium animárum, lux tenebrárum,//páuperum divítiæ, amántium thesáurus, esuriéntium satíetas, consolátio//peregrinórum; tu dénique ille es, in quo omnes thesáuri continéntur.///Veni, qui descéndens in Maríam fecísti, ut carnem súmeret Verbum, atque in//nobis operáre per grátiam quod in illa es per grátiam naturámque operátus.///Veni, qui es omnis castæ cogitatiónis aliméntum, fons omnis cleméntiæ,//omnis puritátis cúmulus.///Veni, et in nobis absúme quicquid ímpedit ne nos absumámur in te.
RESPONSORIUM
(1 Cor 2, 9-10a)
℟.//Oculus non vidit, nec auris audívit, nec in cor hóminis ascéndit
*//Quæ//præparávit Deus his qui díligunt illum, allelúia.
℣.//Nobis autem revelávit Deus per Spíritum,
*//Quæ præparávit Deus his qui//díligunt illum, allelúia.
Oratio
Deus, virginitátis amátor, qui beátam Maríam Magdalénam, vírginem, tuo//amóre succénsam donis cæléstibus decorásti, da, ut, quam hódie venerámur, eius//puritátis caritatísque imitémur exémpla. Per Dóminum.
Die 26 maii
S. PHILIPPI NERI, PRESBYTERI (M)
Natus est Florentiæ anno 1515; Romam profectus, iuvenibus se impendere//cœpit, dum vitam christianam colebat, et consociationem pro pauperibus ægrotis//instituit. Sacerdotio initiatus anno 1551, Oratorium fundavit, in quo lectiones//spiritales, cantus et opera caritatis exercebantur. Enituit amore in proximum,//evangelica simplicitate et hilari servitio Dei. Mortuus est anno 1595.
Ad Officium lectionis
LECTIO ALTERA
Ex Sermónibus sancti Augustíni epíscopi
(Sermo 171, 1-3. 5: PL 38, 933-935)
Gaudete in Domino semper
Gaudére nos Apóstolus prǽcipit, sed in Dómino, non in sǽculo.//*Quicúmque//enim//*volúerit amícus esse huius mundi,//sicut Scriptúra dicit,//*inimícus Dei//*reputábitur.//Sicut autem non potest homo duóbus dóminis servíre, sic nemo//potest gaudére et in sǽculo et in Dómino.///Vincat ergo gáudium in Dómino, donec finiátur gáudium in sǽculo.//Gáudium in Dómino semper augeátur; gáudium in sǽculo semper minuátur,//donec finiátur. Non ídeo ista dicúntur, quóniam, in hoc sǽculo cum sumus,//gaudére non debémus: sed ut, étiam in hoc sǽculo constitúti, iam in Dómino//gaudeámus.///Sed ait áliquis: In sǽculo sum; útique, si gáudeo, ibi gáudeo ubi sum. Quid//enim? quia es in sǽculo, in Dómino non es? Audi eúndem Apóstolum ad//Atheniénses loquéntem, et in Actibus Apostolórum dicéntem de Deo et de//Dómino creatóre nostro://*In illo vívimus et movémur et sumus.//Qui enim ubíque//est, ubi non est? Nonne ad hoc nos exhortabátur?//*Dóminus in próximo est, nihil//*sollíciti fuéritis.///Magnum est hoc, quod ascéndit super omnes cælos et próximus est eis qui//versántur in terris. Quis est iste longínquus et próximus, nisi qui nobis//misericórdia factus est próximus?///Totum enim genus humánum est homo ille, qui iacébat in via semivívus a//latrónibus relíctus, quem contémpsit tránsiens sacérdos et levítes, et accéssit ad//eum curándum eíque opitulándum tránsiens Samaritánus. Cum ergo longe a//nobis esset immortális et iustus, tamquam a mortálibus et peccatóribus, descéndit//ad nos, ut fíeret nobis próximus ille longínquus.///*Non enim secúndum peccáta nostra fecit nobis.//Fílii enim sumus. Unde hoc//probámus? Mórtuus est pro nobis Unicus, ne remanéret unus. Nóluit esse unus,//qui mórtuus est unus. Multos enim fílios Dei fecit únicus Fílius Dei. Emit sibi//fratres sánguine suo, probávit reprobátus, redémit vénditus, honorávit iniuriátus,//vivificávit occísus.///Ergo, fratres,//*gaudéte in Dómino,//non in sǽculo: id est, gaudéte in veritáte,//non in iniquitáte; gaudéte in spe æternitátis, non in flore vanitátis. Ita gaudéte: et//ubicúmque et quamdiucúmque hic fuéritis,//*Dóminus in próximo est, nihil//*sollíciti fuéritis.
RESPONSORIUM
(2 Cor 13, 11; Rom 15, 13a)
℟.//Fratres, gaudéte, perfécti estóte, exhortámini, idem sápite, pacem habéte;
*//Et Deus dilectiónis et pacis erit vobíscum, allelúia.
℣.//Deus autem spei répleat vos omni gáudio et pace in credéndo.
*//Et Deus//dilectiónis et pacis erit vobíscum, allelúia.
Oratio
Deus, qui fidéles tibi servos sanctitátis glória sublimáre non desístis, concéde//propítius, ut illo nos igne Spíritus Sanctus inflámmet, quo beáti Philíppi cor//mirabíliter penetrávit. Per Dóminum.
Die 27 maii
S. AUGUSTINI CANTUARIENSIS, EPISCOPI (m)
E monasterio S. Andreæ in Urbe anno 597 in Angliam missus est a sancto//Gregorio Magno ad Evangelium prædicandum. A rege Ethelberto adiutus et//episcopus Cantuariensis factus, multos ad fidem convertit et nonnullas constituit//Ecclesias, præsertim in regno Cantiæ. Mortuus est die 26 maii circa annum 605.
Ad Officium lectionis
LECTIO ALTERA
Ex Epístolis sancti Gregórii Magni papæ
(Lib. 11, 36: MGH, 1899, Epistolæ 2, 305-306)
Gens Anglorum sanctæ fidei luce perfusa est
*Glória in excélsis Deo, et in terra pax homínibus bonæ voluntátis,//quia//granum fruménti mórtuum est cadens in terram, ne solum regnáret in cælo, cuius//morte vívimus, cuius infirmitáte roborámur, cuius passióne a passióne erípimur,//cuius amóre in Británnia fratres quǽrimus quos ignorámus, cuius múnere, quos//nesciéntes quærebámus, invenímus.///Quis autem narráre suffíciat quanta hinc lætítia in ómnium corde fidélium//fúerit exórta, quod gens Anglórum, operánte omnipoténtis Dei grátia et tua//fraternitáte laboránte, expúlsis errórum ténebris, sanctæ fídei luce perfúsa est,//quod mente integérrima iam calcat idóla, quibus prius vesáno timóre subiacébat,//quod omnipoténti Deo puro corde substérnitur, quod a pravi óperis lápsibus//sanctæ prædicatiónis régulis ligátur, quod præcéptis divínis ánimo súbiacet et//intelléctu sublevátur, quod usque ad terram se in oratióne humíliat, ne mente//iáceat in terra. Cuius hoc opus est, nisi eius qui ait://*Pater meus usque nunc//*operátur, et ego óperor?///Qui ut mundum osténderet non sapiéntia hóminum, sed sua se virtúte//convértere, prædicatóres suos, quos in mundum misit, sine lítteris elégit, hæc//étiam modo fáciens, quia in Anglórum gentem fórtia dignátus est per infírmos//operári. Sed est in isto dono cælésti, frater caríssime, quod cum magno gáudio//vehementíssime débeat formidári.///Scio enim quia omnípotens Deus, per dilectiónem tuam in gente quam éligi//vóluit, magna mirácula osténdit. Unde necésse est ut, de eódem dono cælésti, et//timéndo gáudeas, et gaudéndo pertiméscas: gáudeas vidélicet, quia Anglórum//ánimæ per exterióra mirácula ad interiórem grátiam pertrahúntur; pertiméscas//vero, ne inter signa quæ fiunt, infírmus ánimus in sui præsumptióne se élevet, et,//unde foras in honóre attóllitur, inde per inánem glóriam intus cadat.///Meminísse étenim debémus quod discípuli cum gáudio a prædicatióne//redeúntes, dum cælésti magístro dícerent://*Dómine, in nómine tuo étiam dæmónia//*nobis subiécta sunt,//prótinus audiérunt://*Nolíte gaudére super hoc, sed pótius//*gaudéte quia nómina vestra scripta sunt in cælo.
RESPONSORIUM
(Phil 3, 17; 4, 9; 1 Cor 1, 10a)
℟.//Coimitatóres mei estóte, fratres, et observáte eos, qui ita ámbulant, sicut//habétis formam nos:
*//Quæ et didicístis et accepístis et audístis et vidístis in me,//hæc ágite, et Deus pacis erit vobíscum, allelúia.
℣.//Obsecro vos, per nomen Dómini nostri Iesu Christi, ut idípsum dicátis//omnes.
*//Quæ et didicístis et accepístis et audístis et vidístis in me, hæc ágite, et//Deus pacis erit vobíscum, allelúia.
Oratio
Deus, qui beáti Augustíni, epíscopi, prædicatióne Anglórum gentes ad//Evangélium perduxísti, tríbue, quǽsumus, ut eius labórum fructus in Ecclésia tua//perénni fecunditáte persístant. Per Dóminum.
Die 31 maii
IN VISITATIONE BEATÆ MARIÆ VIRGINIS (F)

Ad Officium lectionis
LECTIO PRIOR
De Cántico canticórum
2, 8-14; 8, 6-7
Adventus dilecti
[2,8]//Vox dilécti mei! Ecce iste venit sáliens in móntibus, transíliens colles.//[9]//Símilis est diléctus meus cápreæ hinnulóque cervórum. En ipse stat post//paríetem nostrum respíciens per fenéstras, prospíciens per cancéllos.///[10]//En diléctus meus lóquitur mihi: «Surge, amíca mea, colúmba mea, formósa//mea, et veni.//[11]//Iam enim hiems tránsiit, imber ábiit et recéssit.//[12]//Flores//apparuérunt in terra, tempus putatiónis advénit; vox túrturis audíta est in terra//nostra,//[13]//ficus prótulit grossos suos, víneæ floréntes dedérunt odórem suum://surge, amíca mea, speciósa mea, et veni,//[14]//colúmba mea, in foramínibus petræ, in//cavérna abrúpta. Osténde mihi fáciem tuam, sonet vox tua in áuribus meis; vox//enim tua dulcis, et fácies tua decóra».///[8,6]//Pone me ut signáculum super cor tuum, ut signáculum super bráchium//tuum, quia fortis est ut mors diléctio, dura sicut inférnus æmulátio; lámpades//eius lámpades ignis atque flammæ divínæ.//[7]//Aquæ multæ non potuérunt//exstínguere caritátem, nec flúmina óbruent illam; si déderit homo omnem//substántiam domus suæ pro dilectióne, quasi nihil despícient eum.
RESPONSORIUM
(Lc 1, 41b-43.44)
℟.//Repléta est Spíritu Sancto Elísabeth et exclamávit: Benedícta tu inter//mulíeres, et benedíctus fructus ventris tui;
*//Et unde hoc mihi, ut véniat mater//Dómini mei ad me? Allelúia.
℣.//Ecce enim ut facta est vox salutatiónis tuæ in áuribus meis, exsultávit in//gáudio infans in útero meo.
*//Et unde hoc mihi, ut véniat mater Dómini mei ad//me? Allelúia.
LECTIO ALTERA
Ex Homíliis sancti Bedæ Venerábilis presbýteri
(Lib. 1, 4: CCL 122, 25-26. 30)
Maria operantem in se Dominum magnificat
*Magníficat ánima mea Dóminum, et exsultávit spíritus meus in Deo salutári//*meo.//Quibus profécto verbis primo dona sibi speciáliter concéssa confitétur,//deínde generália Dei benefícia, quibus géneri humáno in ætérnum consúlere non//desístit, enúmerat. Eius autem ánima Dóminum magníficat, qui omnes interióris//hóminis sui afféctus divínis láudibus ac servítiis máncipat, qui observántia//præceptórum Dei semper eius poténtiam maiestátis se cogitáre demónstrat. Eius//spíritus in Deo salutári suo exsúltat, quem nihil in terrénis libet, nulla caducárum//rerum affluéntia emóllit, nulla advérsitas frangit sed sola ipsíus, a quo salus//sperátur ætérna, sui conditóris memória deléctat.///Quæ cum ómnibus perféctis verba recte convéniant, máxime tamen ea//Beátam Dei Genetrícem proférre decébat, quæ, mériti privilégio singuláris,//spiritáli ipsíus dilectióne flagrábat, cuius corporáli conceptióne gaudébat.///Quæ iure in Iesu, id est in salutári suo, speciáli præ céteris sanctis gáudio//pótuit exsultáre, quia, quem perpétuum salútis auctórem nóverat, hunc ipsum//temporáli ortu de carne sua nascitúrum esse sciébat, quátenus, in una eadémque//persóna, veráciter suus et fílius esset et Dóminus.///*Quia fecit mihi magna qui potens est, et sanctum nomen eius.//Nil ergo//méritis suis tríbuit, quæ totam suam magnitúdinem ad illíus donum refert, qui,//essentiáliter potens et magnus exsístens, fidéles suos de parvis atque infírmis//fortes fácere consuévit et magnos.///Bene autem áddidit://*Et sanctum nomen eius,//ut admonéret audiéntes, immo//omnes, ad quos eius verba pervenírent, instrúeret ad fidem et invocatiónem eius//nóminis advoláre, quátenus et ipsi sanctitátis ætérnæ ac salútis veræ possent esse//partícipes, iuxta illud prophéticum://*Et erit, omnis quicúmque invocáverit nomen//*Dómini salvus erit.//Ipsum est enim nomen, de quo supra ait://*Et exsultávit//*spíritus meus in Deo salutári meo.///Itaque et óptimus ac salubérrimus in sancta Ecclésia mos inolévit, ut hymnus//ipsíus cotídie cum psalmodía vespertínæ laudis ab ómnibus canátur, quátenus ex//hoc ánimos fidélium et frequéntior domínicæ incarnatiónis memória ad afféctum//devotiónis accéndat, et recogitáta sǽpius exémpla Genetrícis illíus in virtútum//soliditáte confírment. Et hoc opportúne ad vésperas fíeri complácuit, ut vidélicet,//fatigáta per diem ac disténta divérsis cogitatiónibus, mens nostra, incumbénte//témpore quiétis, ad uniónem se suæ consideratiónis collígeret.
RESPONSORIUM
(Cf. Lc 1, 45-46; Ps 65 (66), 16)
℟.//Beáta, quæ credidísti, quóniam perficiéntur in te quæ dicta sunt tibi a//Dómino. Et ait María:
*//Magníficat ánima mea Dóminum, allelúia.
℣.//Veníte, audíte, et narrábo vobis quanta fecit Deus ánimæ meæ.
*//Magníficat ánima mea Dóminum, allelúia.
Oratio
Omnípotens sempitérne Deus, qui Beátam Vírginem Maríam, Fílium tuum//gestántem, ad visitándam Elísabeth inspirásti, præsta, quǽsumus, ut, afflánti//Spirítui obsequéntes, cum ipsa te semper magnificáre possímus. Per Dóminum.
Die 1 iunii
S. IUSTINI, MARTYRIS (M)
Iustinus, philosophus et martyr, Flavia Neapoli (Nablus) in Samaria, initio sæculi II//natus est ex familia ethnica. Ad fidem conversus, multa conscripsit pro religionis//defensione; exstant vero tantum duæ//*Apologiæ//et//*Dialogus cum Tryphone//.//Romæ scholam aperuit publicasque habuit disputationes. Cum sociis martyrium//subiit tempore Marci Aurelii, circa annum 165.
Ad Officium lectionis
LECTIO ALTERA
Ex Actis martýrii sanctórum Iustíni eiúsque sociórum
(Cap. 1-5: cf. PG 6, 1566-1571)
Adhæsi veris doctrinis christianorum
Comprehénsi sancti, addúcti sunt ad Romæ præféctum nómine Rústicum.//Quibus ante tribúnal constitútis, Rústicus præféctus dixit ad Iustínum: «Ante//ómnia fidem diis habe et obséquere imperatóribus». Iustínus dixit: «Accusári aut//deprehéndi nequit quod obtemperémus præcéptis salvatóris nostri Iesu Christi».///Rústicus dixit: «Quales doctrínas profitéris?». Iustínus dixit: «Omnes quidem//doctrínas conátus sum díscere, at adhǽsi veris doctrínis christianórum, quamvis//non probéntur iis qui detinéntur erróribus».///Rústicus præféctus dixit: «Illǽne tibi probántur doctrínæ, misérrime?».//Iustínus dixit: «Ita, quandóquidem cum dógmate recto eas sequor».///Rústicus præféctus dixit: «Quale est dogma?». Iustínus dixit: «Quod Deum//christianórum cólimus, quem existimámus unum ab inítio creatórem et opíficem//totíus creatiónis, visibílium et invisibílium, et Dóminum Iesum Christum Dei//Fílium, qui étiam prænuntiátus est a prophétis ventúrus géneri hóminum præco//salútis et præcéptor egregiórum discipulórum. Atque ego, homo cum sim,//minúta puto me dícere præ eius infiníta Deitáte, prophéticam vim quandam//agnóscens, quóniam prænuntiátus hic fuit, quem modo dixi Dei Fílium esse. Scio//enim supérne vaticinátos esse prophétas de huius advéntu ad hómines».///Rústicus dixit: «Nonne ergo christiánus es?». Iustínus dixit: «Ita, christiánus//sum».///Præféctus dixit ad Iustínum: «Audi, qui doctus díceris et putas veras scire//doctrínas; si flagéllis cæsus cápite plectáris, persuasúmne habes te ascensúrum//esse in cælum?». Iustínus dixit: «Spero me habitúrum eius domum, si hæc//sustinúero; scio enim ómnibus qui recte víxerint conservári divínam grátiam//usque ad consummatiónem totíus mundi».///Rústicus præféctus dixit: «Tu ígitur suspicáris futúrum ut in cælos ascéndas,//prǽmia áliqua idónea acceptúrus?». Iustínus dixit: «Non súspicor, sed apte scio//ac certíssimum hábeo».///Rústicus præféctus dixit: «Céterum ad rem veniámus propósitam, quæ//necessária est atque urget. Conveniéntes ergo unanímiter sacrificáte diis».//Iustínus dixit: «Nemo recte séntiens a pietáte in impietátem delábitur».///Rústicus præféctus dixit: «Nisi imperáta fácitis cruciabímini//immisericórditer». Iustínus dixit: «In votis habémus propter Dóminum nostrum//Iesum Christum cruciáti salvári, quia hoc nobis salútem et fidúciam præbébit//ante terribílius et universále tribúnal Dómini nostri et Salvatóris».///Itidem étiam réliqui mártyres dixérunt: «Fac quod vis; nos enim christiáni//sumus et idólis non sacrificámus».///Rústicus præféctus senténtiam pronuntiávit dicens: «Qui diis sacrificáre et//imperatóris iusso obœdíre noluérunt, flagéllis cæsi abducántur, capitálem luitúri//pœnam secúndum legum normam». Sancti mártyres glorificántes Deum, egréssi//in consuétum locum, cápite obtruncáti sunt et consummárunt martýrium in//Salvatóris confessióne.
RESPONSORIUM
(Cf. Act 20, 21. 24; Rom 1, 16)
℟.//Testíficans fidem in Dóminum nostrum Iesum Christum, nihil véreor;
*//Nec fácio ánimam meam pretiósam mihi, dúmmodo consúmmem cursum meum,//et ministérium quod accépi, testificári Evangélium grátiæ Dei, allelúia.
℣.//Non enim erubésco evangélium, virtus enim Dei est in salútem omni//credénti, Iudǽo primum et Græco.
*//Nec fácio ánimam meam pretiósam mihi,//dúmmodo consúmmem cursum meum, et ministérium quod accépi, testificári//Evangélium grátiæ Dei, allelúia.
Oratio
Deus, qui per stultítiam crucis eminéntem Iesu Christi sciéntiam beátum//Iustínum, mártyrem, mirabíliter docuísti, eius nobis intercessióne concéde, ut,//errórum circumventióne depúlsa, fídei firmitátem consequámur. Per Dóminum.
Die 2 iunii
SS. MARCELLINI ET PETRI, MARTYRUM (m)
Eorum martyrium, in persecutione Diocletiani susceptum, testatur Damasus//papa, qui rem ab ipso carnifice hausit. Capite plexi sunt in quodam nemore, sed//eorum corpora translata et sepulta fuere in cœmeterio//*Ad duas lauros//via//Labicana, ubi super eorum sepulcrum basilica erecta est post pacem ab Ecclesia//adeptam.
Ad Officium lectionis
LECTIO ALTERA
Ex Exhortatióne Orígenis presbýteri ad martýrium
(Nn. 41-42: PG 11, 618-619)
Socii passionum Christi, socii erunt et consolationis
Si//*a morte transívimus ad vitam,//eo quod ab infidelitáte ad fidem//transiérimus, ne mirémur si nos odit mundus. Nemo enim qui a morte ad vitam//non transíerit, sed remánserit in morte, eos amáre potest qui transiérunt a//tenebrósa mortis, ut ita dicam, domo ad ædifícia lucis vitæ, vivis ex lapídibus//compléta.///*Pro nobis pósuit ánimam suam//Iesus, et nos ígitur ponámus eam, non dicam//pro ipso, sed pro nobis, opínor autem pro iis qui martýrio nostro ædificándi sunt.///Adest nobis tempus, christiáne, gloriándi. Ait enim://*Non solum autem, sed et//*gloriámur in tribulatiónibus, sciéntes quia tribulátio patiéntiam operátur;//*patiéntia autem probatiónem; probátio autem spem; spes vero non confúndit.//Tantum//*cáritas Dei diffúsa sit in córdibus nostris per Spíritum sanctum.///Si,//*sicut abúndant passiónes Christi, ita per Christum abúndat consolátio,//summa alacritáte passiónes Christi suscipiámus, et abúndent illæ in nobis, si//abundántem consolatiónem appétimus, quam consequéntur omnes qui lugent;//forte non ex æquo: si enim æquális consolátio esset, non esset scriptum://*Sicut//*abúndant passiónes Christi in nobis, sic abúndat et consolátio nostra.///Qui sócii passiónum sunt, proportióne passiónum quas cum Christo//patiúntur, sócii erunt et consolatiónis. Hæc ab illo díscitis, qui confidénter dixit://*Sciéntes quod sicut sócii passiónum estis, sic éritis et consolatiónis.///Ait autem per Prophétam Deus://*Témpore accépto exaudívi te, et in die salútis//*adiúvi te.//Quodnam ígitur áliud tempus accéptius quam cum, propter nostram//erga Deum in Christo pietátem, sub custódiam in pompa incedéntes in mundo,//sed triumphántes pótius quam triumpháti, abdúcimur?///Mártyres enim Christi cum ipso exspóliant principátus et potestátes, cum//ipso triúmphant illos, ut cum sócii fúerint passiónum eius, et sic in iis quæ//patiéndo fórtiter gessit, partem hábeant. Quæ autem ália perínde dies salútis est//ac illa qua hinc tali modo excéditis?///Sed, óbsecro,//*némini date ullam offensiónem, ut non vituperétur ministérium//*nostrum, sed in ómnibus exhibeátis vosmetípsos sicut Dei minístros in multa//*patiéntia,//dicéntes://*Et nunc quæ est exspectátio mea, nonne Dóminus?
RESPONSORIUM
(Eph 6, 12. 14a. 13)
℟.//Non est nobis colluctátio advérsus sánguinem et carnem, sed advérsus//principátus et potestátes, contra spiritália nequítiæ in cæléstibus;
*//State ergo//succíncti lumbos vestros in veritáte, allelúia.
℣.//Accípite armatúram Dei, ut possítis resístere in die malo et, ómnibus//perféctis, stare.
*//State ergo succíncti lumbos vestros in veritáte, allelúia.
Oratio
Deus, qui nos sanctórum mártyrum Marcellíni et Petri confessióne gloriósa//circúmdas et prótegis, præsta nobis ex eórum imitatióne profícere et oratióne//fulcíri. Per Dóminum.
Die 3 iunii
SS. CAROLI LWANGA ET SOCIORUM, MARTYRUM (M)
Annis 1885-1887 in Uganda multi christifideles a rege Mwanga in odium//religionis occisi sunt; aliqui eorum in ipsa aula regis muneribus fungebantur vel//ipsius regis personæ addicti erant. Inter eos eminent Carolus Lwanga eiusque//XXI socii, qui, fidei catholicæ strenue adhærentes, partim gladio necati sunt,//partim igne cremati, eo quod impudicis desideriis regis acquiescere noluerunt.
Ad Officium lectionis
LECTIO ALTERA
Ex Homilía Pauli papæ Sexti in canonizatióne mártyrum Ugandénsium hábita
(AAS 56 [1964], 905-906)
Gloria martyrum, signum regenerationis
Hi mártyres Africáni albo victórum, quod est Martyrológium, páginam//addunt, qua res simul funestíssimæ et magníficæ perhibéntur: páginam dícimus,//sane dignam, quæ adiungátur egrégiis illis narratiónibus véteris Africæ, quas//nos, hac ætáte vivéntes, útpote hómines módicæ fídei, opinabámur numquam//habitúras esse æquam continuatiónem.///Quis umquam suspicári pótuit, ut exémplum afferámus, ad acta illa, ánimos//commovéntia, mártyrum Scillitanórum, mártyrum Carthaginiénsium, mártyrum//«massæ cándidæ» Uticénsis, de quibus sanctus Augustínus et Prudéntius//commémorant, mártyrum Ægýpti, quorum amplíssimam laudem apud Ioánnem//Chrysóstomum scriptam invénimus, mártyrum persecutiónis Vandálicæ, nostris//tempóribus novas histórias accessúras esse, quibus res non minus fórtiter gestæ,//res non minus fúlgidæ narraréntur?///Quis ánimo præsentíre pótuit fore, ut præcélsis sanctis martýribus et//confessóribus Africánis, rerum memória notis, véluti Cypriáno, Felicitáti et//Perpétuæ et Augustíno, viro summo, quondam aggregarémus Cárolum Lwanga,//Matthíam Mulúmba Kalémba, quæ nómina cara nobis sunt, eorúmque vigínti//sócios? Et mentióne digni sunt álii étiam, qui Anglicána institúta religiósa//profiténtes, pro Christi nómine morte affécti sunt.///Hi profécto mártyres Africáni novæ ætátis inítia ponunt. Oh! mens non ad//persecutiónes et conflictatiónes religiósas convertátur, sed ad regeneratiónem//christiánam et civílem.///Africa enim, sánguine horum mártyrum irroráta, qui primi sunt novæ huius//ætátis (et útinam, Deo volénte, postrémi, cum holocáustum eórum tantum sit//tamque pretiósum!), Africa líbera et sui iuris facta renáscitur.///Fácinus illud, quo ii oppréssi sunt, tam infándum est ac tam signíficans, ut//sufficiéntes causæ eǽque maniféstæ præbeántur, quibus novus pópulus ratióne//moráli formétur, ut novæ consuetúdines spiritáles ad pósteros transmitténdæ//invaléscant, ut quasi symbólice exprimátur ac provehátur tránsitus a símplici et//rudi vitæ institúto, in quo non déerant egrégia quædam bona humána, sed quod//inquinátum erat et infírmum ac véluti sui ipsíus servitúte tenebátur, ad cultum//civílem, quo celsióres significatiónes mentis humánæ et altióres condiciónes//vitæ sociális expetúntur.
RESPONSORIUM

℟.//Prœliántes nos et fídei congressiónes pugnántes, spectat Deus, spectant//ángeli eius, spectat et Christus;
*//Quanta est glóriæ dígnitas et quanta felícitas//præsénte Deo cóngredi et Christo iúdice coronári, allelúia.
℣.//Armémur víribus totis et parémur ad agónem mente incorrúpta, fide//íntegra, virtúte devóta
*//Quanta est glóriæ dígnitas et quanta felícitas præsénte//Deo cóngredi et Christo iúdice coronári, allelúia.
Oratio
Deus, qui sánguinem mártyrum semen christianórum esse fecísti, concéde//propítius, ut tuæ ager Ecclésiæ, qui est beatórum Cároli eiúsque sociórum cruóre//rigátus, in amplam tibi messem iúgiter fecundétur. Per Dóminum.
Die 5 iunii
S. BONIFATII, EPISCOPI ET MARTYRIS (M)
In Anglia natus est circa annum 673; monasticam vitam professus in//monasterio Exeterensi, anno 719 in Germaniam profectus est ad fidem//prædicandam, in quo ministerio magnos collegit fructus. Episcopus consecratus,//Ecclesiam Moguntinam (Mainz) rexit, socios sibi adscivit, quorum opera plures fundavit//vel instauravit Ecclesias in Bavaria, Thuringia et Franconia, concilia etiam//celebrans et leges promulgans. Dum Frisones evangelizabat, ab ethnicis occisus//est anno 754, eiusque corpus in monasterio Fuldensi depositum est.
Ad Officium lectionis
LECTIO ALTERA
Ex Epístolis sancti Bonifátii epíscopi et mártyris
(Ep. 78: MGH, Epistolæ, 3, 352. 354)
Pastor sollicitus, vigilans super gregem Christi
Ecclésia, quæ velut navis magna per mare mundi huius enávigat, quæ//divérsis tentatiónum flúctibus in hac vita túnditur, non est relinquénda, sed//regénda.///Cuius rei in exémplo prióres patres habémus Cleméntem et Cornélium et//céteros complúres in urbe Roma, Cypriánum in Carthágine, Athanásium in//Alexandría, qui sub pagánis imperatóribus navem Christi, immo caríssimam//sponsam eius, Ecclésiam scílicet, docéndo, defendéndo, laborándo et patiéndo//usque ad sánguinis effusiónem, gubernábant.///Horum et his simílium consideratióne pertérritus sum, et//*timor et tremor//*venérunt super me, et pœne contexérunt me//peccatórum meórum//*ténebræ,//et//semel suscéptum gubernáculum Ecclésiæ libuísset et placuísset mihi omníno//dimíttere, si valérem vel exémpla Patrum vel Scriptúras sacras consentáneas//inveníre.///Idcírco, quia hæc ómnia ita se habent et véritas fatigári potest, vinci autem et//falli non potest, fatigáta mens nostra confúgiat ad illum qui per Salomónem//dicit://*Habe fidúciam in Dómino ex toto corde tuo et ne innitáris prudéntiæ tuæ.//*In ómnibus viis tuis cógita illum, et ipse díriget gressus tuos.//Et álibi://*Turris//*fortíssima nomen Dómini. Ad ipsam cónfugit iustus et salvábitur.///Stemus in iustítia et præparémus ánimas nostras ad tentatiónem, ut//sustineámus sustentatiónem Dei et dicámus ei://*Dómine, refúgium factus es nobis//*a generatióne et progénie.///Confidámus in eum, qui nobis onus impósuit. Quod per nos portáre non//póssumus, portémus per illum qui est omnípotens, qui dicit://*Iugum enim meum//*suáve est, et onus meum leve.///Stémus in prœlio in die Dómini, quia//*dies angústiæ et tribulatiónis//venérunt//super nos.//*Moriámur//, si Deus volúerit,//*pro sanctis légibus patrum nostrórum//, ut//hereditátem cum illis ætérnam cónsequi mereámur.///Non simus canes muti, non simus táciti speculatóres, non simus mercenárii//lupum fugiéntes, sed pastóres sollíciti, vigilántes super gregem Christi,//prædicántes maióri et minóri, díviti et páuperi, omne consílium Dei, ómnibus//grádibus vel ætátibus, in quantum Deus donáverit posse, opportúne, importúne,//eo modo quo sanctus Gregórius in libro Pastoráli conscrípsit.
RESPONSORIUM
(2 Th 1, 8; Gal 4, 19)
℟.//Cúpide volebámus trádere vobis non solum evangélium Dei, sed étiam//ánimas nostras,
*//Quóniam caríssimi nobis facti estis, allelúia.
℣.//Filíoli mei, quos íterum partúrio, donec formétur Christus in vobis.
*//Quóniam caríssimi nobis facti estis, allelúia.
Oratio
Sanctus martyr, Dómine, Bonifátius pro nobis intervéntor exsístat, ut fidem,//quam ore dócuit et sánguine consignávit, fírmiter teneámus et opéribus//profiteámur confidénter. Per Dóminum.
Die 6 iunii
S. NORBERTI, EPISCOPI (m)
Natus est circa annum 1080 in regione Rhenana. Canonicus Ecclesiæ//Xantensis, a vita mundana conversus, amplectitur vitam regularem et sacerdotio//initiatur anno 1115. Vitam apostolicam aggressus, prædicationis munus suscepit,//præsertim in Gallia et in Germania. Sociis sibi adscitis, fundamenta iecit Ordinis//Præmonstratensis ac nonnulla fundavit monasteria. Archiepiscopus//Magdeburgensis electus anno 1126, vitam christianam reformavit et fidem ad//gentes ethnicas viciniores extendit. Mortuus est anno 1134.
Ad Officium lectionis
LECTIO ALTERA
E Vita sancti Norbérti epíscopi
(Verba, virgulis inclusa, deprompta sunt e Vita S. Norberti, ab auctore canonico//regulari Præmonstratensi æquali conscripta://PL 170, 1262. 1269. 1294. 1295; Litteræ Apostolicæ ab Innocentio II ad S.//Norbertum II non. iun. 1133 sub plumbo datæ: Acta Sanctorum, 21, in//Appendice, p. 50)
Magnus inter magnos, et inter parvos exiguus
Norbértus, inter eos mérito computátus qui reformatióni Gregoriánæ//efficácius sese impendérunt, útpote qui primum volúerit clerum institúere,//germánæ vitæ evangélicæ simul et apostólicæ dicátum, castum et páuperem, qui//suscíperet «simul novi hóminis induméntum páriter et ornaméntum: illud//quidem in hábitu religiónis, istud vero in dignitáte sacerdótii», et inténderet//«sanctas Scriptúras sequi et Christum ducem habére». Cui tria commendáre//solébat: «circa altáre et divína offícia mundítiam, excéssuum et neglegentiárum//in capítulo emendatiónem, páuperum curam et hospitalitátem».///Sacerdótibus vero, qui in cœnóbio Apostolórum vices gerébant, tantam//adiúnxit, ad instar Ecclésiæ primitívæ, credéntium laicórum et feminárum//multitúdinem, ut plúrimi assérerent a tempóribus Apostolórum nullum tam brevi//témporis spátio sua institutióne tot perféctæ vitæ imitatóres Christo acquisivísse.///Archiepíscopus factus, confrátres suos advocávit ut regiónem Vendórum ad//fidem addúcerent; clerum autem suæ diœcésis, non obstánte tumúltu et//commotióne pópuli, ad reformatiónem addúcere est conátus.///Præcípuum dénique eius stúdium fuit ut bonam concórdiam inter Sedem//Apostólicam et Impérium, serváta tamen libertáte electiónum ecclesiasticárum,//ita muníret et augéret, ut Innocéntius papa Secúndus ei scrípserit: «Sedes//Apostólica de te, tam devóto fílio, plenis viscéribus gratulátur», imperatórque//eum fécerit archicancellárium Impérii.///Quæ ómnia prǽstitit fide omníno intrépida: «In Norbérto éminet fides,//aiébant, ut in Bernárdo Claravallénsi cáritas»; deínde lepiditáte conversatiónis,//«quippe qui magnus inter magnos et inter parvos exíguus, ómnibus se amábilem//præbéret»; summa demum eloquéntia: «verbum Dei ignítum, urens vítia, ácuens//virtútes, benévolas ánimas ditans sapiéntia», contémplans divína assídue//meditabátur et impávide diffúdit.
RESPONSORIUM
(2 Tim 4, 2. 5; cf. Act 20, 28)
℟.//Prǽdica verbum, insta opportúne, importúne; árgue, íncrepa, óbsecra in//omni patiéntia et doctrína;
*//In ómnibus labóra, opus fac evangelístæ, allelúia.
℣.//Atténde univérso gregi, in quo te Spíritus Sanctus pósuit epíscopum//páscere ecclésiam Dei.
*//In ómnibus labóra, opus fac evangelístæ, allelúia.
Oratio
Deus, qui beátum Norbértum, epíscopum, Ecclésiæ tuæ oratióne ac pastoráli//zelo minístrum exímium effecísti, præsta, quǽsumus, ut, eius interveniénte//suffrágio, fidélium grex pastóres iuxta cor tuum et salutária páscua semper//invéniat. Per Dóminum.
Die 9 iunii
S. EPHRÆM, DIACONI ET ECCLESIÆ DOCTORIS (m)
Natus est Nisibi circa annum 306 ex familia christiana. Diaconus ordinatus,//munus exercuit in patria et Edessæ, ubi fundamenta iecit scholæ theologicæ.//Vitam asceticam professus, non remisit tamen ministerium in prædicatione et in//libris conscribendis ad errores sui temporis confutandos. Mortuus est anno 373.
Ad Officium lectionis
LECTIO ALTERA
Ex Sermónibus sancti Ephræm diáconi
(Sermo 3, De fine et admonitione, 2. 4-5: ed. Lamy, 3, 216-222)
Divina œconomia figura est mundi spiritalis
Diúrna, Dómine, sciéntiæ tuæ luce expélle noctúrnas mentis nostræ ténebras,//ut mens nostra illumináta minístret tibi in renovatióne puritátis nostræ. Exórdium//cursus solis inítium óperis est mortálibus; adórna, Dómine, in méntibus nostris//mansiónem huius diéi qui nescit finem. Largíre nobis ut in nostra persóna//videámus vitam resurrectiónis, et nihil remóveat mentes nostras a tuis//oblectaméntis. Huius diéi, qui non íncipit a motu et cursu solis, signum ímprime,//Dómine, in nostra persóna per assíduum nostrum in te stúdium.///In sacraméntis tuis cotídie te amplexámur et in córpore nostro recípimus;//dignos nos redde experíri in nostra persóna resurrectiónem, quam sperámus.//Thesáurum tuum in córpore nostro abscóndimus cum grátia baptísmi; idem ille//thesáurus adaugétur in mensa sacramentórum tuórum; da nobis gaudére in grátia//tua. Memoriále tuum, Dómine, in persóna nostra habémus e mensa tua spiritáli;//ópere illud possideámus in renovatióne futúra.///Quantæ simus pulchritúdinis intellegámus per illam pulchritúdinem//spiritálem, quam in ipsa mortalitáte éxcitat volúntas tua immortális.///Crucifíxio tua, o Salvátor noster, términus fuit vitæ corpóreæ; da nobis//crucifígere mentem nostram in figúra vitæ spiritális. Resurréctio tua, o Iesu,//magnitúdinem præstet hómini nostro spiritáli; vísio sacramentórum tuórum sit//nobis spéculum ad cognitiónem eius.///Tua divína œconomía, o Salvátor noster, figúra est mundi spiritális; da nobis//cúrrere in eo sicut homo spiritális.///Ne prives, Dómine, mentem nostram manifestatióne tua spiritáli, et ne//rétrahas a membris nostris calórem suavitátis tuæ. Mortálitas in córpore nostro//latens effúndit in nos corruptiónem; aspérsio amóris tui spiritális abstérgat//efféctus mortalitátis a corde nostro. Da nobis, Dómine, festináre ad nostram//civitátem et, sicut Móyses e vértice montis, e revelatióne possideámus eam.
RESPONSORIUM
(Eccli 47, 10-11. 12cd)
℟.//De omni corde suo laudávit Dóminum et diléxit Deum, qui fecit illum;
*//Et stare fecit cantóres contra altáre et in sono eórum dulces fecit modos, allelúia.
℣.//Dum laudárent nomen sanctum Dómini et ante mane resonáret//sanctuárium.
*//Et stare fecit cantóres contra altáre et in sono eórum dulces fecit//modos, allelúia.
Oratio
Córdibus nostris, quǽsumus, Dómine, Spíritum Sanctum benígnus infúnde,//cuius afflátu beátus Ephræm, diáconus, in tuis mystériis decantándis exsultávit,//eiúsque virtúte tibi soli desérviit. Per Dóminum.
Die 11 iunii
S. BARNABÆ, APOSTOLI (M)
In insula Cypro natus, inter primos fideles Ierusalem est annumeratus,//Antiochiæ Evangelium prædicavit et, apostolo Paulo adhærens, in primo itinere//eum comitatus est. Concilio Hierosolymitano interfuit. In patriam reversus,//Evangelium diffudit, ibique mortuus est.
Ad Officium lectionis
LECTIO PRIOR
De Epístola beáti Pauli apóstoli ad Ephésios
4, 1-16
Divisiones gratiarum in uno corpore
Fratres://[1]//Obsecro vos ego vinctus in Dómino, ut digne ambulétis vocatióne,//qua vocáti estis,//[2]//cum omni humilitáte et mansuetúdine, cum longanimitáte,//supportántes ínvicem in caritáte,//[3]//sollíciti serváre unitátem spíritus in vínculo//pacis;//[4]//unum corpus et unus Spíritus, sicut et vocáti estis in una spe vocatiónis//vestræ;//[5]//unus Dóminus, una fides, unum baptísma;//[6]//unus Deus et Pater ómnium,//qui super omnes et per ómnia et in ómnibus.///[7]//Unicuíque autem nostrum data est grátia secúndum mensúram donatiónis//Christi.//[8]//Propter quod dicit://«//*Ascéndens in altum captívam duxit captivitátem,//*dedit dona homínibus//».///[9]//Illud autem «ascéndit» quid est, nisi quia et descéndit in inferióres partes//terræ?//[10]//Qui descéndit, ipse est et qui ascéndit super omnes cælos, ut impléret//ómnia.///[11]//Et ipse dedit quosdam quidem apóstolos, quosdam autem prophétas, álios//vero evangelístas, álios autem pastóres et doctóres//[12]//ad instructiónem sanctórum//in opus ministérii, in ædificatiónem córporis Christi,//[13]//donec occurrámus omnes//in unitátem fídei et agnitiónis Fílii Dei, in virum perféctum, in mensúram ætátis//plenitúdinis Christi,//[14]//ut iam non simus párvuli fluctuántes et circumácti omni//vento doctrínæ in fallácia hóminum, in astútia ad circumventiónem erróris;//[15]//veritátem autem faciéntes in caritáte crescámus in illum per ómnia, qui est//caput Christus,//[16]//ex quo totum corpus compáctum et conéxum per omnem//iunctúram subministratiónis secúndum operatiónem in mensúra uniuscuiúsque//partis augméntum córporis facit in ædificatiónem sui in caritáte.
RESPONSORIUM
(Cf. 2 Petr 1, 21; Prov 2, 6)
℟.//Non voluntáte humána proláta est prophetía;
*//Spíritu Sancto inspiráti,//locúti sunt a Deo hómines, allelúia.
℣.//Dóminus dat sapiéntiam et ex ore eius prudéntia.
*//Spíritu Sancto inspiráti,//locúti sunt a Deo hómines, allelúia.
LECTIO ALTERA
Ex Tractátibus sancti Chromátii epíscopi in Evangélium Matthǽi
(Tract. 5, 1. 3-4: CCL 9, 405-407)
Vos estis lux mundi
*Vos estis lux mundi. Non potest cívitas abscóndi super montem pósita, neque//*accéndunt lucérnam et ponunt eam sub módio, sed super candelábrum, ut lúceat//*ómnibus qui in domo sunt.//Sal terræ Dóminus discípulos suos appellávit, quia//infatuáta a diábolo corda humáni géneris, per cæléstem sapiéntiam, condiérunt.//Nunc quoque lumen mundi eos núncupat, quia, a se ipso, qui verum et ætérnum//lumen est, illumináti, ipsi quoque lumen facti sunt tenebrárum.///Nam quia ipse sol iustítiæ est, non immérito étiam discípulos suos lumen//mundi cognóminat; quia per ipsos, quasi per quosdam micántes rádios, univérso//orbi cognitiónis suæ lumen infúdit; fugavérunt enim a córdibus hóminum//ténebras erróris, luce veritátis osténsa.///Per ipsos namque illumináti étiam nos, ex ténebris lumen sumus effécti,//dicénte Apóstolo://*Erátis enim aliquándo ténebræ, nunc autem lux in Dómino;//*sicut fílii lucis ambuláte.//Et íterum://*Non estis fílii noctis neque tenebrárum, sed//*estis fílii lúminis et fílii diéi.///Mérito et sanctus Ioánnes in epístola sua testátus est, dicens://*Deus lux est,//et//qui manet in Deo, in lúmine est, sicut et ipse est in lúmine. Unde, quia de//ténebris erróris liberátos nos esse gaudémus, semper quasi fílii lucis in lúmine//ambuláre debémus. Unde Apóstolus ait://*Inter quos lucétis sicut luminária in hoc//*mundo, verba vitæ continéntes.///Quod si non faciámus, vidébimur tam necessárii lúminis utilitátem, ad//damnum tam nostrum quam aliórum, infidelitáte nostra velut quodam velámine//obtégere et obumbráre. Quaprópter et illum, qui taléntum, ad lucrum cæléstis//negotiatiónis accéptum, abscóndere magis vóluit quam ad mensam nummuláriis//dare, débitam pœnam incurrísse scimus et légimus.///Et idcírco lucérna illa splendens, quæ ad usum salútis nostræ accénsa est,//semper lucére debet in nobis. Habémus enim lucérnam cæléstis mandáti et//grátiæ spiritális, de qua David rétulit://*Mandátum tuum lucérna pédibus meis, et//*lux sémitis meis.//De qua et Sálomon ait://*Quóniam lucérna est præcéptum legis.///Unde lucérna hæc legis ac fídei non occultánda nobis est, sed ad salútem//multórum semper in Ecclésia velut in candelábro constituénda, ut veritátis ipsíus//luce et nos fruámur, et omnes credéntes illuminéntur.
RESPONSORIUM
(Act 11, 23-24)
℟.//Cum pervenísset Bárnabas Antiochíam et vidísset grátiam Dei, gavísus//est;
*//Quia erat vir bonus, et plenus Spíritu Sancto et fide, allelúia.
℣.//Et hortabátur omnes in propósito cordis permanére in Dómino.
*//Quia erat//vir bonus, et plenus Spíritu Sancto et fide, allelúia.
Oratio
Deus, qui beátum Bárnabam, plenum fide et Spíritu Sancto, ad géntium//conversiónem segregáre præcepísti, concéde, ut Evangélium Christi, quod//strénue prædicávit, ore et ópere fidéliter nuntiétur. Per Dóminum.
