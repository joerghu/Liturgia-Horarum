DOMINICA
Ad Officium lectionis
LECTIO PRIOR
De libro Isaíæ prophétæ
6, 1-13
Vocátio Isaíæ

RESPONSORIUM
(Ex 4, 13; Ex 3, 7; Ps 79, 2)
℟.//Obsecro, Domine, mitte quem missurus es. Vide afflictionem populi tui,
*//sicut locutus es, veni et libera nos.
℣.//Qui pascis Israel, intende, qui deducis velut ovem Ioseph, qui sedes super cherubim,
*//sicut locutus es, veni et libera nos.
LECTIO ALTERA
Ex Sermónibus beáti Ælrédi abbátis
(Sermo 1, De Adventu Domini: PL 195, 209-210)
Istud tempus nos repraesentat duo adventus Domini nostri
Vos debetis scire, fratres charissimi, quia hoc tempus beatum, quod nos vocamus Adventum Domini, repraesentat duo quaedam: et ideo de duabus rebus debet esse gaudium nostrum; quia et duplex nobis debet conferre commodum.///Repraesentat nobis hoc tempus utrumque adventum Domini nostri: et illum scilicet dulcissimum adventum, quo ille //*speciosus forma prae filiis hominum//, //*ille desideratus cunctis gentibus//, Dei scilicet Filius, diu exspectatam, et ab omnibus patribus ardenter optatam, huic mundo suam visibilem in carne exhibuit praesentiam, id est quando venit in hoc mundo peccatores salvos facere; et illum nihilominus a nobis solida spe exspectandum, et utique cum lacrymis saepius recolendum, quando idem Dominus noster qui prius in carne venit occultus, veniet in gloria sua manifestus, sicut canitur de eo in Psalmo: //*Deus manifeste veniet//, id est in die judicii, quando veniet manifestus judicare.///Primus namque adventus ejus perpaucis justis innotuit; in secundo suo adventu et justis et reprobis manifeste apparebit, Propheta id apertius insinuante, qui ait: //*Et videbit omnis caro salutare Dei/. Sed tamen proprie, sicut dies ille, quem debemus celebrare paulo post, in memoriam Nativitatis illius, repraesentat natum, id est plus expresse significat illum diem et horam, quando venit in hunc mundum; ita istud tempus quod celebramus ante illum diem, repraesentat illum desideratum, id est illud desiderium, quod habebant sancti patres, qui fuerunt ante ejus adventum.///Pulchre ergo in Ecclesia provisum est, ut hoc tempore eorum verba recitarentur, eorumque desideria recolantur, qui primum Domini praecesserunt adventum. Nec hoc desiderium illorum celebramus uno tantum die, sed quasi longo tempore; quia hoc solet evenire, ut quod multum desideramus, si aliquo tempore differatur, videatur nobis dulcius, quando venerit hoc quod amatur.///Nostrum est ergo, fratres charissimi, sanctorum patrum exempla sectari, eorumque desideria recolere, et sic mentes nostras in amorem et desiderium Christi accendere. Debetis ergo scire quod propter illam causam nobis institutum est celebrare hoc tempus, ut debeamus attendere desiderium, quod sancti patres nostri habuerunt de primo adventu Domini nostri, et per exemplum illorum discamus habere magnum desiderium de secundo illius adventu.///Debemus considerare quot bona nobis fecit Dominus noster per suum primum adventum, et quod faciet nobis multo majora per secundum: et per istam considerationem illum primum adventum illius multum amare, et illum secundum multum desiderare. Et si non habemus tam bonam conscientiam, ut audeamus desiderare adventum ejus; debemus saltem timere adventum ejus, et per illum timorem a vitiis nostris nos corrigere: ut si forte non poterimus hic non timere, saltem quando venerit, tunc non timeamus, sed securi simus.
RESPONSORIUM
(Cf. Ier 31, 10)
℟.//Audite verbum Domini, gentes, et annuntiate illud in finibus terrae,
*//et in insulis quae procul sunt dicite: Ecce salvator noster adveniet.
℣.//Annuntiate et auditum facite, loquimini et clamate,
*//et in insulis quae procul sunt dicite: Ecce salvator noster adveniet.
FERIA II HEBDOMADÆ I ADVENTUS
Ad Officium lectionis
LECTIO PRIOR
De libro Isaíæ prophétæ
7, 1-17
Signum Emmanuelis

RESPONSORIUM
(Cf. Ier 31, 10)
℟.//Audite verbum Domini, gentes, et annuntiate illud in finibus terrae,
*//et in insulis quae procul sunt dicite: Ecce salvator noster adveniet.
℣.//Annuntiate et auditum facite, loquimini et clamate,
*//et in insulis quae procul sunt dicite: Ecce salvator noster adveniet.
LECTIO ALTERA
Ex Tractátibus sancti Hilárii epíscopi in Psalmos
(Ps 14, 4-6: CSEL 22, 86-88)
Fundamentum aedificationis nostrae Christus est
*Domine, quis habitabit in tabernaculo tuo, aut quis requiescet in monte sancto tuo?//Primus et maximus gradus est ad coelestia adscendentibus, habitare in hoc tabernaculo, et illic noctibus diebusque vitam aevi totius agere, amotum a saeculi curis, et negotia mundi hujus relinquentem, sicut plures sanctorum numquam a tabernaculo recesserunt.///Necesse est in his quae coelestia sunt maxima atque sublimia sub montis nomine opinari. Et quid sublimius Christo? quidve excelsius Deo nostro? Mons autem ejus est illud quod ex homine corpus assumpsit, in quo nunc habitat et sublimis et excelsus super omnem principatum et potestatem et omne nomen. Super hunc montem aedificata est civitas, quae non possit abscondi: quia sicut ait Apostolus://*Non est aliud fundamentum, nisi Christus//. Ergo quia qui Christi sunt, in Christi corpore ante constitutionem mundi electi sunt, et Ecclesia corpus est Christi, et fundamentum aedificationis nostrae Christus est, et civitas super montem aedificata: hic ille mons est, in quo quaeritur quis possit esse requiescens.///In alio quidem psalmo de hoc eodem monte sic legimus://*Quis adscendet montem Domini, aut quis stabit in loco sancto ejus?// Et Esaias nobis erit testis://* Et erit in novissimis diebus manifestus mons domus Domini, et dicent: «Venite, adscendamus in montem Domini, in aedem Dei Jacob»//. Et rursum Paulus://* Vos accessistis ad Sion montem, et ad civitatem Dei viventis Jerusalem//. Si ergo requiei nostrae spes omnis est in Christi corpore, et cum in monte sit quiescendum, montem non aliud possumus intelligere, quam corpus quod suscepit ex nobis, ante quod Deus erat, et in quo Deus est et per quod transfiguravit corpus humilitatis nostrae conformatum corpori gloriae suae; si tamen et nos vitia corporis nostri cruci ejus confixerimus, ut in ejus corpore resurgamus.///Ad illud enim post habitationem Ecclesiae scanditur, in illo in Domini sublimitate requiescitur, in illo cum Angelorum choris, cum et nos simus Dei civitas, sociabimur. Quiescitur autem, quia nullus fit ex infirmitatibus dolor, nullus ex inopia metus; sed omnibus firmitate sua per virtutem aeternitatis utentibus, in his sit extra quae nihil indigeant quiescendum./// Ergo ad id quod quaesitum est,//* Domine, quis habitabit in tabernaculo tuo?// respondit Spiritus sanctus per Prophetam: //*Qui ingreditur sine macula, et operatur justitiam.// Igitur impollutus ingrediens, et extra omnem peccati labem vivens, hic esse responsus est, cui post baptismi lavacrum nullae adhaeserint sordes, sed sit immaculatus et nitidus. Magnum est igitur malis abstinere; sed non in his statim confecti itineris est requies: coepta enim in his via est, non peracta. Nam sequitur: Et operatur justitiam. Bonum non tam cogitandum est, quam exsequendum: et benevolentia non ineunda est, sed explenda.
RESPONSORIUM
(Lc 1, 31. 32)
℟.//Ecce concipies et paries Filium,
*//et vocabis nomen eius Iesus.
℣.//Dabit ei dominus sedem David patris ejus.
*//et vocabis nomen eius Iesus.
FERIA III HEBDOMADÆ I ADVENTUS
Ad Officium lectionis
LECTIO PRIOR
De libro Isaíæ prophétæ
Is 8, 1-18
Filius prophetae ut signum ponitur

RESPONSORIUM
(Cf. Ier 31, 10)
℟.//Audite verbum Domini, gentes, et annuntiate illud in finibus terrae,
*//et in insulis quae procul sunt dicite: Ecce salvator noster adveniet.
℣.//Annuntiate et auditum facite, loquimini et clamate,
*//et in insulis quae procul sunt dicite: Ecce salvator noster adveniet.
LECTIO ALTERA
Ex Commentário sancti Cyrílli Alexandríni epíscopi in Isaíam
(Lib. 1, Or. 2: PG 70, 67-71)
Visio eschatologica Ecclesiæ
*Quia erit in novissimis diebus manifestus mons Domini, et domus Dei in verticibus montium, et extolletur supra colles, et venient ad illum omnes gentes//. Perfectum istud vero est mortalibus in extremis diebus, id est ultimis hujus sæculi temporibus, quibus unigenitum Dei Verbum factum caro, natum ex muliere, apparuit: cum intelligibilem Judaeam vel Jerusalem, hoc est Ecclesiam, sibi ipse repræsentaret ac sisteret, virginem castam, non rugam aut ejusinodi quidpiam habentem, sed potius sanctam et immaculatam, uti scriptum est.///*Et venient ad eum omnes gentes. Et ambulabunt gentes multæ, ac dicent: «Adeste, ascendamus in montem Domini et in domum Dei Jacob. Et annuntiabit nobis viam suam, et ambulabimus in ea. Atqui omnes gentes coactas fuisse, et per fidem in Ecclesiam confluxisse, longiori verborum circuitu id demonstrare non erit opus, quin ipse rerum eventus ipsissimus erit ac verus testis. Vocata est enim gentium multitudo, non per legis pædagogiam, non per sanctos prophetas; sed divina potius et arcana quædam gratia, intelligenter irradians, et salutis per Christum desiderium instillans, eas congregavit.///Primum ascendunt, dein sic quærunt, ut verbum Domini sibi annuntietur, et recipiunt se ituros viam Domini, nimirum evangelicam, cujus aditus est purgatio per fidem. Qui autem viam Domini cupiunt discere, inveterati illius et profani erroris condemnationem videntur ante suscipere. Alioqui non erit in nobis illa meliorum expetitio, nisi prius vetera prima damnantibus. Quis ergo illis erat mystagogus? Quis deduxit ad agnitionem veritatis, et persuasit eis, ut prima existimarent ridicula, et ad posteriora accurrerent? Annon videlicet Deus?  qui, ut dixi, illorum mentibus et cordi illuxit, adduxitque ut dicerent simul et sentirent://*Ex Sion egredietur lex, et verbum Domini de Jerusalem./// Præfinit itaque tempus, uti dixi, beatus propheta, gentium vocationis et conversionis. Quando, inquit, universitatis Deus et regnator ac Dominus inter gentes judicabit, hoc est justitiam ac judicium erga omnes gentes exercebit. Prævaluit enim, ut jam dixi, injustitia, gentibus se mutuo diripientibus, et omne genus immanitatis et libidinis invehentibus. His vero e medio sublatis, justitia et judicium a Deo sunt data./// Gentibus enim imperante Christo, qui est pax, e medio submota est omnis dissensio, et contentio, et pugnæ, et omne genus cupiditatis: et sublata sunt quæ ex bello oriuntur incommoda, et metus, qui inde nascitur; obtinuit autem ejus voluntas, qui nobis dicit://* Pacem meam do vobis, pacem meam relinquo vobis//. 
RESPONSORIUM
(Cf. Is 54, 9. 10; Is 56, 1)
℟.//Iuravi, dicit Dominus, ut ultra iam non irascar super terram;
*//montes enim et colles suscipiant iustitiam meam et testamentum pacis erit in Ierusalem.
℣.//Iuxta est salus mea ut veniat et iustitia mea ut reveletur.
*//montes enim et colles suscipiant iustitiam meam et testamentum pacis erit in Ierusalem.
FERIA IV HEBDOMADÆ I ADVENTUS
Ad Officium lectionis
LECTIO PRIOR
De libro Isaíæ prophétæ
(Is 8, 23b – 9, 6)
Princeps pacis 

RESPONSORIUM
(Lc 1, 32.33; Is 9,5)
℟.//Dabit illi Dominus Deus sedem David patris sui,
*//et regnabit in domo Iacob in aeternum.
℣.//Vocabitur Deus fortis, pater futuri saeculi, princeps pacis,
*//et regnabit in domo Iacob in aeternum.
LECTIO ALTERA
Ex Sermónibus Petri Blesensis presbyteri
(Sermo 3 de adventu Domini: PL 207, 569-572)
Ecce venio cito, et merces mea mecum est.
Nos itaque juxta consilium Apostoli sobrie, et //*juste, et pie vivamus in hoc saeculo, expectantes beatam spem, et Adventum gloriae magni Dei.///Est pietas hominis ad Dominum, justitia ad proximum, sobrietas ad seipsum. Perniciosus est nobis Adventus Domini, nisi ipsum cum pietate et sobrietate et justitia exspectemus.  Tres sunt Adventus Domini: primus in carnem: secundus ad animam: tertius ad judicium.  Primus in media nocte fuit, secundus in mane, tertius in meridie.  Ut de primo Adventu verba veritatis Evangelicae prosequamur://* Media nocte clamor factus est: «Ecce sponsus venit.»///Ruptum est silentium noctis.  Venit enim qui illuminat abscondita tenebrarum: abstulit noctem, et fecit diem.  Et quid est quod media nocte clamor factus est? nisi quod in medio silentio omnium dum cursum suum nox ageret, atque omnipotens sermo a regalibus sedibus descendere destinasset: Prophetae cognoscentes Adventum Christi, in vocem clamoris et gaudii proruperunt, et medium silentium ruperunt.  Magnus siquidem clamor erat: ubi per se clamabant Prophetae singuli, et insimul universi.///Si volumus quod Christi adventus sit nobis ad remedium, praeparemus nos in ejus adventum. Sicut enim propheta nos in persona Israel docet://* Paratus,// inquit,//* esto, Israel, in occursum Domini//, quoniam venit. Et vos, fratres, estote parati, quia qua hora non putatis Filius hominis veniet. Primus adventus jam praeteriit. Christus enim inter homines visus est, et cum hominibus conversatus est. Christus venit ut legem in se pro nobis impleret; et quod, juxta Apostolum, //*testamentum in morte consummatur//: ipse testamentum nostrae redemptionis in cruce voce spiritu et opere consummavit. In secundo adventu sumus, si tamen tales sumus, ut ad nos venire dignetur; securi, quod si eum diligimus, ad nos veniet, ac nobiscum moram faciet. Iste adventus nobis incertus est. De tertio adventu certissimum est quod veniet; incertissimum tamen quando veniet. Et quid est certius morte? nil tamen incertius hora mortis. In hac vita de hoc solo securi esse possumus, quod securi non sumus. Modo sani sumus, modo infirmamur, modo prospera blandiuntur, modo adversis affligimur, modo sumus, modo non sumus: mors enim nec aetati nec sexui parcit.///O quam beatus est, qui secure potest dicere://* Paratum cor meum, Deus, paratum cor meum//. Iste de primo adventu percipit fructum gratiae, de secundo adventu percepturus fructum salutis et gloriae. Primus enim accessorius est ad secundum. Secundus praeparatorius ad extremum. Primus adventus fuit occultus et humilis; secundus est secretus et amabilis; tertius erit manifestus et terribilis. In primo enim venit ad nos, ut in secundo veniret in nos; in secundo venit in nos, ne in tertio veniret contra nos. In primo adventu fecit misericordiam; in secundo dat gatiam; in tertio dabit gloriam, quia //*gratiam et gloriam dabit Dominus//./// Reddet enim Dominus sanctis mercedem laborum suorum. De hoc adventu ipse dicit: //*Ecce venio cito, et merces mea mecum est reddere unicuique secundum opera sua//. Ipse non secundum opera nostra mala quae fecimus nos, sed secundum magnam misericordiam suam salvos nos faciat, Christus Jesus, quem Salvatorem suscepimus, et quem judicem exspectamus.
RESPONSORIUM
(Cf. Sap 10, 17)
℟.//Ecce rex noster veniet et omnes sancti ejus cum eo,
*//reddere illis mercedem laborum ipsorum.
℣.//Veniet Dominus, princeps regum,
*//reddere illis mercedem laborum ipsorum.
FERIA V HEBDOMADÆ I ADVENTUS
Ad Officium lectionis
LECTIO PRIOR
De libro Isaíæ prophétæ
(Is 10, 5-21)
Dies Domini

RESPONSORIUM
(Ioel 2, 1. 2; 2 Petr 3, 10)
℟.//Conturbentur omnes habitatores terræ: quia venit dies Domini, quia prope est,
*//dies tenebrarum et caliginis, dies nubis et turbinis!
℣.//Dies Domini ut fur: in quo cæli magno impetu transient, elementa vero calore solventur, terra autem et quæ in ipsa sunt opera, exurentur,
*//dies tenebrarum et caliginis, dies nubis et turbinis!
LECTIO ALTERA
Ex Sermónibus sancti Odilonis abbatis
(Sermo 10: PL 142, 1019-1020)
Ecce mitto angelum meum ante faciem meam
Ad repellendas igitur et effugandas densissimas ac tetras mortis et ignorantiae tenebras, quas tenebrarum auctor mundo infuderat, venturum erat lumen illuminans omnem mundum. Idcirco consequens erat ut illud ineffabile et aeternum temporalium et rationabilium numerositas praecederet lucernarum. Patres dico religionis antiquae, quorum virtutibus, exemplis et dictis fideles populi illuminati et docti, discussa perpetuae caecitatis caligine, eum illud superveniret, si non ex toto, vel ex parte possent agnoscere (Christum in suo adventu).///Fuerunt itaque, ut diximus, lucernae, non a se, nec aliunde, sed ab illo supremo lumine illuminante, cultores videlicet coelestium praeceptorum, alii ante legem, alii sub lege, alii vero judicum, regum et prophetarum temporibus, Dominicae nativitatis, passionis, resurrectionis et ascensionis mysteria praeconantes. Post quos, Domini Praecursor, Joannes effulsit, qui omnium patriarcharum praeconia et vaticinia prophetarum luce perspicua deduxit ad publicum.///Hic enim vir sanctus non solum justus, sed etiam ex parentibus justis exortus. Justus in praedicatione, justus in omni conversatione, justus in passione. Cujus nativitatem, justitiam et sanctitatem, et omnes sacratissimos actus Gabriel nuntiavit archangelus, stylus ad plenum descripsit evangelicus. Quantae sanctitatis, quantaeque coelestis gratiae Domini Praecursor ditatus est munere, humanae scientiae sermo non potest dicere. Et quia de eo humanae scientiae sermo dicere non valet, quod de eo et ad eum dictum est silere non debet. Quid praestatur homini tanto, cum de illo tantillus loquitur homo? Quid valet ad haec exiguitas hominis, quoniam de illo summa et ineffabilis loquitur Trinitas? Loquitur de eo Deus Pater in psalmo, loquitur idem in Evangelio. In psalmo://* Paravi lucernam Christo meo.// De quo sanctus evangelista://* Ille erat lucerna ardens et lucens.// In Evangelio://* Super quem videris Spiritum descendentem et manentem, ipse est qui baptizat.///Quaedam vero testimonia, quae Spiritus sanctus per Isaiam et Jeremiam in Domini Salvatoris persona specialiter intonat, ad Praecursorem ejus coeleste magisterium et sensus catholicus convenienter pertinere denuntiat. Multo etiam apertius ei Spiritus sanctus testimonium perhibuit, quo repletus ad adventum genitricis Domini clausus adhuc matris utero, ut Evangelium loquitur, non natura praestante, sed gratia annuente, mirabiliter exsultavit. Ipse enim Dominus Christus, cui testimonium ille perhibuit, dicens://* Ecce Agnus Dei, ecce qui tollit peccatum mundi//; tempore suae praedicationis, de illo dixit://* Inter natos mulierum non surrexit major Joanne Baptista//, et quem inter natos mulierum majorem fuisse dixit, levitatis vitio et voluptate deliciarum carere innotuit, prophetam et plusquam prophetam eum esse asseruit, et quem ipse potentia suae divinitatis tantarum virtutum et gratiarum privilegiis dedicavit, ut mortalium omnium merita excederet, Angelum a Deo vocatum, et ad praeparandum iter salutis ante se missum, prophetae Malachiae oraculo referente, perdocuit.
RESPONSORIUM
(Cf. Io 5, 35; Mal 3, 1; Mc 1, 4)
℟.//Hic praecursor dilectus et lucerna lucens ante dominum,
*//ipse est enim Ioannes qui viam Domino praeparavit in eremo sed et agnum Dei demonstrabat et illuminabat mentes hominum.
℣.//Erat Ioannes in deserto predicans baptismum paenitenciae,
*//ipse est enim Ioannes qui viam Domino praeparavit in eremo sed et agnum Dei demonstrabat et illuminabat mentes hominum.
FERIA VI HEBDOMADÆ I ADVENTUS
Ad Officium lectionis
LECTIO PRIOR
De libro Isaíæ prophétæ
11, 10-16
Reditus residui populi Dei

RESPONSORIUM
(Is 5, 26; 56, 8; 55, 13)
℟.//Levabit Dominus signum in nationibus,
*//et congregabit dispersos Israel.
℣.//Et erit Dominus nominatus in signum aeternum, quod non auferetur,
*//et congregabit dispersos Israel.
LECTIO ALTERA
Ex Commentário sancti Cyrílli Alexandríni epíscopi in Isaíam
(Lib. 3, t. 5: PG 70, 850-851)
Vocati sumus Christiani et in Christo omnem spem ponimus
Erat enim et est semper rex, et universorum Dominus, ex Virgine Verbum. Postquam autem homo factus est, propriam adsciscit humanitatis mensurem. Sic enim credere vere et indubie possumus, eum ad similitudinem nostram factum esse. Quare ubi dicitur accepisse in omnia imperium, hoc erit dispensationis in carne accipere, non divinæ præstantiæ ex qua universorum Dominus esse intelligitur. Jacobum autem et Israelem eum vocilat, quasi natum ex sanguine Jacob secundum carnem, qui cognominatus est quoque Israel. Dicit porro: //*(Jacob, servus meus,) suscipiam (eum; Israel) electum// nominat, //*(in quo complacuit sibi anima mea)//. Cooperabatur enim Pater Filio, et velut potentiae suae faciebat mirabilia. Est etiam electus vere, quia speciosus est decore præ filiis, hominum, et acceptus, ut qui dilectus est, in quo scilicet Deus et Pater acquievit. Dixit ergo://* «Hic est Filius meus dilectus, in quo mihi complacui.»///Quod autem unctus sit more humano, et particeps fuisse dicatur sancti Spiritus, etiamsi ipse Spiritum det, et sanctificet creaturam, declarabit, cum ait: //*Dedi Spiritum meum super eum.// Baptizato enim ei supervenit, inquit, Spiritus cælitus, specie columbæ, et mansit super eum. Quod si tempore quo baptizatus est, recipit Spiritum, pro mensura humanitatis, possit et hoc esse inter cetera. Non enim quatenus Deus est, sanctificatus est, cum Spiritum accepit: ipse enim, ut dixi, est qui sanctificat: sed quatenus apparuit homo, ratione dispensationis./// Unctus est igitur, ut et judicium proferat gentibus. Judicium his verbis justum vocat judicium. Justificavit enim illas, Satana condemnato qui occupaverat tyrannidem. Quod ipse nos docuit, inquiens://* «Nunc judicium est mundi hujus. Nunc princeps mundi hujus ejicietur foras. Et ego si exaltatus fuero de terra, omnia traham ad meipsum/// Damnavit enim capitis eum, ut dixi, qui orbem terrarum occupavit, et deceptos servavit sancto judicio. Sed //*nec clamabit,// inquit, //*nec remittet, neque audietur foris vox ejus//. Peregrinatus est enim universorum Servator et Dominus in submissione multa et humilitate, et quasi sine strepitu, sed in silentio et quiete, ut //*confractum calamum non contriverit, et linum fumigans non exstinxerit///Quid ergo faciet et quid administrabit gentibus? In veritate proferet judicium. Judicium hic videtur legem dicere. Scriptum est enim de Israelis et omnium dominatore Deo://*Judicium et justitiam in Jacob tu fecisti.// Judicium igitur sive legem in umbris et in typis vere proferet, per oracula evangelica, quibus viam conversationis sibi acceptæ indicavit, et cultum legis in littera in veritatem transtulit./// Prædicatum est enim Evangelium per omnem terram, et quasi fixit sua vaticinia. Scriptum est enim: //*Justitia tua in sæculum, et lex tua veritas. Speraverunt,// inquit, //*gentes in nomine ejus.// Agnito enim quod Deus vere sit, et quamvis in carne apparuerit, eum spem facient, sicuti inquit Psaltes://*In nomine ejus exsultabunt tota die//. Vocati sumus enim Christiani, et in eo omnem spem habemus.
RESPONSORIUM
(Mic 4. 9; Is 40, 27)
℟.//Ierusalem cito veniet salus tua, quare maerore consumeris?
*//Numquid consiliarius non est tibi, quia innovabit te dolor? Salvabo te et liberabo te, noli timere.
℣.//Quare dicis, Jacob, et loqueris Israel: abscondita est via mea a Domino, et a Deo meo judicium meum transiit?
*//Numquid consiliarius non est tibi, quia innovabit te dolor? Salvabo te et liberabo te, noli timere.
SABBATO HEBDOMADÆ I ADVENTUS
Ad Officium lectionis
LECTIO PRIOR
De libro Isaíæ prophétæ
13, 1-22a
Dies Domini

RESPONSORIUM
(Ioel 2, 11. 12. 13; Ap 6, 17)
℟.//Magnus dies Domini, et terribilis valde, et quis sustinebit eum?
*//Convertimini ad Dominum Deum vestrum, quia benignus et misericors est.
℣.//Venit dies magnus iræ sedentis super thronum et Agni, et quis poterit stare?
*//Convertimini ad Dominum Deum vestrum, quia benignus et misericors est.
LECTIO ALTERA
Ex sermonibus Maximi Taurinensis, episcopi
(Sermo 88, 1-3: CCL 23, 359-360)
...
...
RESPONSORIUM
(Lc 1, 17. 16)
℟.//Ipse praeibit ante Dominum in spiritu et virtute Eliae,
*//ut convertat corda patrum in filios, et incredulos ad prudentiam iustorum, parare Domino plebem perfectam.
℣.//Tu puer propheta Altissimi vocaberis praeibis enim ante faciem Domini parare vias eius,
*//ut convertat corda patrum in filios, et incredulos ad prudentiam iustorum, parare Domino plebem perfectam.



/*
Cum ergo tanta ecclesiae gratia, tanta nos praemia deuotionis  inuitent, praeueniamus orientem solem, occurramus ad eius  ortus. antequam dicat://* ecce adsum//. uult se praeueniri sol iustitiae  et ut praeueniatur expectat. audi quemadmodum expectet  et cupiat praeueniri: dicit angelo Pergami ecclesiae:  age paenitentiam, ceterum uenio tibi. dicit a ngelo  Laodiciae: aemulare ergo etpaenitentiam  age. ecce sto ad ianuam et pulso, et si quis audierit  uocem meam et aperuerit ianuam, intrabo  ad e u m.poterit intrare; denique nec resurgentem eum ciun corpore  luia ciausariim ualuaruniualuarum repagula retinere potuerunt, subito se  apostolicis penetralibus inprouisus infudit. sed studia deuotionis  tuae desiderat experiri, apostolos iam probatos habebat. aut forte  in persecutione praeuenit; ubi tranquillitas est. praeueniri cupit.  praeueni certe hunc quem uides solem, surge qui dormiset  exsurge a mortuis, ut inlucescat tibi ('hristusChristus.  si hunc solem praeueneris, antequam iste surgat. accipies ChristuiuChristum  inluminantem. ipse prius in tui cordis inlucescet arrann.ipse tibi  dicenti: de nocte uigilat ad te spiritus meus 1 cf. Mltth. 4,5 9 E:ai. 58,9 ll*Apoe. 2,12.16 l2*Apoc. 3.14.19.20  16 cf. Ioh. 20, 19 21*Eph. 5, 14 25*Esai. 26, 9 dej. A  1 et otn-Pml 2 qui MN 3 pietatis] pinnae Gv pignae O piae R sunt  piae tr. R 4 consaeuerunt Ov 7 ecclesia est Rml alt. tanta] intipit F.  multis locis auulsis deuotionis praemia 0 9 nos sol O 10 quemammotium  Fm2 N expectat P 12 ueniam v tibij add. cito v dicitj add. et 0  13 laodiceae FG (v) 15 mihi ianuam O 16 pr. euml ea Rtnl iilnma poterit a  poterat codd. v denique] aâd. quia a 17 repacula MN 18 effudit 0  19 apostolus R iam1 etiam a 20 .. seqautione F 21 praeneniri P R  22 exurge FOPa utj et NPml 23 praeueniris P aspiciens FO  aspiciesav 24 inlucescetscrips-i lucepscit T inlucescit cet.av archano GMNOPR  sibi Fm2   matutinum lumen temporibus faciet splendere nocturnis, si mediteris uerba  dei. dum enim meditaris, lux est et uidens lucem non temporis, sed  gratiae dices: quia 1ux praeceptatua. cum autem te meditantem  uerba diuina dies inuenerit et tam gratum opus orandi atque  psallendi delectauerit tuam mentem, iterum dices ad dominum Iesum: exitus matutinos et uespere delectabis.  An uero Moyse magistro usus populus Iudaeorum cotidie  in senioribus suis, qui ad hoc munus electi sunt, noctibus ac diebus  sine ulla cessatione recenset scripturas diuinas et, si quid aliud seniorem  interrogaueris, nescit nisi scripturae diuinae seriem resultare.  uacat illic sermo de saeculo, sola illic scriptura contexitur, singulorum  sibi per uices ora succedunt, ne quando sacer ille sonus mandatorum  caelestium ferietur: et tu, christiane, dormis, cui magister est  Christus, et non uereris, ne de te dicatur: 'populus iste nec labiis me  honorat. Iudaeus uel labiis, tu uero nec labiis' ? si illius qui uel labiis honorat cor longe est a deo, quomodo potest cor tuum prope esse,  qui etiam labiis non honoras? quamdiu somnus, quamdiu te saecularia  tenent. quamdiu sollicitudines istius uitae, quamdiu terrena!  Diuide saltem deo et saeculo tempora tua; uel. quando non  potes agere in publico, quae sunt istius mundi, et tenebrae prohibent noctis, deo uacato, indulge orationibus et, ne obdormiscas, psallito.  somnum tuum bona fraude fraudato. mane festina ad ecclesiam, defer  primitias pii uoti; et postea, si uocat saecularis necessitas, non exeluderis  dicere: praeuenerunt oculi mei mane medi- tari uerba tua; securus procedes ad tuos actus.quam3*Esai. 26,9 6*Ps. 64, 9 7 ef. Ex. 18, 14 sqq. 14 cf. Esai. 29, 13  24*Ps. 118, 148 def. A 1 splendere nocturnis faciet 0 2 dum-meditaris] deum enim meditari b  mediteris OfA 3 te om.FO meditantem te N 4 tam] cum Pw2 adque F  et a 6 matutini 0 delectaberis 0 7 at NT a usus] add. est a cottidie M  8 sermonibus GMNPm1 RTa, suis] sequitur in Tm2a: a mane usque ad uesperam  indicium dei operiendo. quod uidens cognatus eius esse intolerabile consilium  dedit negotii consummandi partito cum aliis onere 9 recenseto ain uoce  scribturas debinit F 10 resuscitare Mml relustrare N 12 succendunt M 14 nec om. O 15 si om.O 16 pr. corj add. autem 0 17 pr. quamdiu] add. te av  sonus 0 18 soltieitudo a 19 domino R sna MN 21 obdormescas Btnl  psaileto PmlRml 22 manifesta Mml, add. et ORv 23 exeluderis] pergit A  25 toa] add. et sic a procedis GPRa iocundum codd. a   iucundum inchoare ab hymnis et canticis, a beatitudinibus quasineuangelio  legis, quam prosperum, ut te Christi sermo benedicat et, diun recantas  domini benedictiones, studium alicuius uirtutis adsumas, ut etiam  intein benedictionis diuinae meritum recognoscas!  Sequitur uersus quintus: uoce rn meam exaudisecundum  misericordiam tua m, domine, secu ndum  i u diciu m tuum uiui fica m e. semper homo, etiamsi  sanctus et iustus sit, debet orare, ut exaudiat eum dominus secundiunsecundum  misericordiam suam, non secundum merita uirtutis alicuius,  quia rara uirtus, multa peccata, et secundum iudicium suum, ut  infirniisinfirmis opem ferat. et maxime hoc debemus orare, cum aliquibus  urgemur aduersis. unde non otiose a sancto Dauid praemissa est  diuinae misericordiae postulatio.  Sequitur enim: adpropinquauerunt persequentes  me i nique, a lege autem tuaelongauerunt. Graecus  sic posuit: adpropinquauerunt persequentes me  iniquitate, hoc est qui cum iniquitate me persequebantur.  quanto magis mihi adpropinquauenmtadpropinquauerunt, tanto amplius se a lege tua  separauenmtseparauerunt, quoniam qui fratrem suum persequitur a lege secernitur;  lex enim dicit: diliges dominum deum tuum,  diliges proximum tuum. non ergo oderim fratrem, ne  dicatur mihi: si fratrem tuum non diligis quem uides,  quomodo potes deum diligere quem non  uides ? nescis fratrem tuum mercem esse sanguinis (hristiChristi?  mercem ergo non diligis Christi, si fratrem non diligis.
*/
TESTESTEST
